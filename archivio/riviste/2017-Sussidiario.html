<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - La trappola dell'euro</title>
    <base href="./">
    <link rel="stylesheet" href="stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
    <!-- twitter card per la pubblicazione dell'anteprima su twitter -->
    <meta name="twitter:card" content="summary" />
    <meta name="twitter:site" content="@maxdantoni" />
    <meta name="twitter:title" content="La trappola dell'euro" />
    <meta name="twitter:description" content="Questo articolo, pubblicato in tre puntate sulla rivista ilsussidiario.net, propone una ricostruzione della crisi dell’euro e spiega perché l’assetto della moneta unica sia con tutta probabilità irriformabile" />
    <meta name="twitter:image" content="http://www.ragionidiscambio.it/images/brueghel-trappola.jpg" />
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>La trappola dell'euro<br>
    <div id="data-articolo">
	
	<em><a href="http://www.ilsussidiario.net/News/Cultura/2017/8/4/STORIA-Le-magnifiche-sorti-dell-Europa-e-la-trappola-dell-euro/776755/">ilSussidiario.net</a></em>,
        Agosto-Settembre 2017
      
    </div></h1>
  <div class="post-content">
  <p><em>L’articolo, pubblicato in tre puntate sulla rivista on-line <a href="http://www.ilsussidiario.net/Autori/Archivio/6967/Massimo-D-Antoni/">ilsussidiario.net</a>
tra agosto e settembre 2017, è un adattamento della relazione tenuta presso la
Fondazione Bianca Piccolomini a Siena il 19 maggio 2017, nell’ambito del
convegno “Il futuro dell’Europa”</em></p>

<p><br /></p>

<h3 id="la-crisi">La crisi</h3>

<p>Tra gli effetti della crisi finanziaria iniziata nel 2008 c’è stato quello di
evidenziare la fragilità della costruzione dell’euro. La natura di tale crisi,
e in particolare la forma che essa ha assunto all’interno dell’eurozona, è
stata a lungo mascherata da un’interpretazione di comodo e ideologicamente di
parte, che ha puntato il dito sull’irresponsabilità fiscale dei paesi colpiti,
distogliendo l’attenzione dal fatto che si trattasse invece di crisi di
sistema. È abbastanza ovvio a chi tale interpretazione abbia potuto giovare:
da un lato i cosiddetti paesi creditori, che hanno potuto assolvere se stessi
daogni responsabilità; dall’altra a chi, ideologicamente ostile all’intervento
pubblico, ha colto l’occasione per avviare un’opera di ridimensionamento del
ruolo dello stato e di eliminazione delle tutele del lavoro attraverso le
cosiddette “riforme strutturali”.</p>

<p>Che si tratti di un’interpretazione fuorviante è riconosciuto ormai ad ogni
livello, sebbene il punto sia spesso dimenticato nel dibattito pubblico. Basti
qui richiamare l’interpretazione “di consenso” proposta da un gruppo di
economisti mainstream (tra di essi R. Baldwin, P.De Grauwe, F. Giavazzi e
molti altri) disponibile sul sito di vox.eu, che ben evidenzia il ruolo della
moneta unica nell’alimentare gli squilibri che avrebbero dato luogo alla crisi
e nell’ostacolarne la soluzione. In linea con questa ricostruzione, le fasi
che hanno portato alla crisi possono essere così riassunte:</p>

<ol>
  <li>
    <p>La fissazione di un cambio fisso dà ai paesi “periferici” un premio di
affidabilità che, eliminando il rischio legato alla variabilità del cambio,
riduce il costo di accesso al credito sui mercati finanziari
internazionali; l’effetto è rafforzato dalla convinzione tra gli
investitori che nell’ambito dell’eurozona nessuno Stato sarebbe stato
lasciato fallire.</p>
  </li>
  <li>
    <p>Ciò consente alle istituzioni finanziarie dei paesi ‘periferici’ di
concedere credito a condizioni generose, rifinanziandosi presso investitori
esteri, finanziando investimenti e di spingendo la domanda di consumi
durevoli. L’effetto non è però quello di aumentare la produttività: in
Spagna (ma anche in Italia) si tratta spesso di investimenti nel settore
immobiliare e il credito facile consente a imprese poco efficienti di
sopravvivere. Lungi dal rappresentare quel vincolo esterno che qualcuno
auspicava, l’effetto è anche quello di rendere meno urgenti riforme nella
struttura produttiva. Questa fase di boom, molto vistoso in Irlanda, Spagna
e in Grecia, molto meno in Italia, spinge in alto l’inflazione, erodendo la
competitività dei paesi periferici rispetto all’area tedesca.</p>
  </li>
  <li>
    <p>Come effetto della crisi finanziaria, importata nel 2008 dagli Stati Uniti,
si determina un “sudden stop”: i rubinetti del credito ai paesi periferici
si interrompono bruscamente. La sfiducia nella solvibilità delle banche di
questi paesi determina problemi di liquidità e rischio di insolvenza, con
l’effetto di determinare crisi bancarie (Irlanda, Spagna, Grecia), fino
alla crisi debitoria del 2010-11. I governi di molti paesi europei sono
costretti a intervenire con operazioni di salvataggio dei propri sistemi
bancari. Paesi come Spagna e Irlanda vedono il proprio debito pubblico, che
prima della crisi era ben al di sotto del limite del 60%, raggiungere
rapidamente livelli molto elevati.</p>
  </li>
  <li>
    <p>La crisi di fiducia, la necessità di ricorrere a forme di garanzia
sostitutive in assenza di una propria banca centrale e, in alcuni casi, la
necessità di ricorrere prestiti internazionali obbligano i paesi in crisi
ad accettare pesanti politiche di consolidamento fiscale e deflazione, tali
da ristabilire l’equilibrio con l’estero e riallineare la competitività:
compressione salariale, deregolazione del lavoro ecc.</p>
  </li>
</ol>

<p>Rispetto alla sequenza descritta, agisce un secondo fattore, che la
ricostruzione “di consenso” tende a trascurare ma è stata sottolineata da
altri protagonisti del dibattito. Mi riferisco alla politica di compressione
dei redditi e dei salari messa in atto con decisione in Germania. La Germania
si è tradizionalmente dotata di un sistema di relazioni industriali
coordinato, in grado di controllare la dinamica salariale nella propria
manifattura e quindi di “manovrare” la propria competitività di prezzo; a
questo si aggiungono gli effetti depressivi sui salari delle delocalizzazioni
presso i paesi a Est (fuori dall’area euro) e delle riforme Hartz realizzate
sotto il governo Schroeder. La compressione salariale determina bassa
inflazione e contenimento dei consumi, e realizza una redistribuzione del
reddito a favore dei profitti delle imprese. Tale aumento di profitti non si
traduce tuttavia in investimenti interni, ma viene a sua volta incanalato
dalle banche tedesche come credito ai paesi periferici.</p>

<p>Accanto al canale finanziario, gli squilibri interni all’eurozona sono dunque
alimentati dalle scelte di contenimento dei consumi interni e di crescita
basata sull’export della principale economia dell’area. La Germania comincia
ad accumulare surplus commerciali e rafforza la propria posizione creditoria
verso i paesi periferici dell’eurozona. Potremmo dire che l’economia che
spesso viene definita la locomotiva d’Europa si fa in realtà “trainare” dalla
domanda degli altri paesi. Tutto questo alimenta la crescita di squilibri
esterni, reali e finanziari.</p>

<h3 id="la-responsabilità-della-moneta-unica">La responsabilità della moneta unica</h3>

<p>Occorre soffermarsi meglio sul ruolo dell’unione monetaria. La sequenza sopra
descritta non è infatti particolarmente originale, è comune a molte crisi
“locali” verificatesi in altre aree del mondo nei decenni precedenti; ma è la
prima volta che esso si verifica in paesi ad economia avanzata, e la ragione
della novità va ricercata nel fatto che i paesi interessati, a seguito
dell’adesione all’euro, non dispongono più di una moneta propria. Da un lato,
il cambio fissato in modo irreversibile priva tali paesi di quel naturale
meccanismo di ammortizzazione che sarebbe la svalutazione conseguente alla
fuga di capitali; dall’altro, il fatto che la banca centrale sia indipendente
e non più nazionale rende fragile l’elemento di garanzia di ultima istanza
sulla solvibilità del paese.</p>

<p>Possiamo dire che la moneta unica, lungi dal fornire protezione ai paesi ad
alto debito, rappresenta un elemento di fragilità per le economie ad alto
debito. Non disponendo più di una propria banca centrale nazionale che possa
fungere da prestatore di ultima istanza, e quindi rassicurare gli investitori
sulla disponibilità di liquidità sufficiente a ripagare i titoli in
circolazione, i paesi debitori dell’eurozona devono negoziare il sostegno
della banca centrale europea con i paesi creditori. È evidente a questo
riguardo il conflitto di interessi, visto che i paesi creditori, al fine di
preservare il valore dei crediti delle proprie banche e dei propri
investitori, hanno tutto l’interesse a scaricare interamente sui debitori i
costi del riequilibrio, spingendo per l’attuazione di politiche
deflazionistiche.</p>

<p>La moneta unica determina insomma una divergenza di interessi e un’asimmetria
di potere politico tra creditori e debitori a tutto vantaggio dei primi. È
questa asimmetria a consentire ai creditori di codificare l’austerità in un
sistema di regole rigide (fiscal compact, pareggio di bilancio in costituzione
ecc.) e di imporre pesanti riforme strutturali (flessibilità del mercato del
lavoro, riduzione della spesa pubblica e del welfare ecc ); una politica
minimamente ragionevole avrebbe per lo meno richiesto un intervento coordinato
nei paesi creditori, mirante a riequilibrare il divario di competitività con
azioni di rilancio della domanda.</p>

<p>La questione è pesante dal punto di vista economico, ma ha anche serie
conseguenze sul piano politico. È sempre più chiaro che il progetto di
un’Europa di eguali è completamente deragliato. La moneta unica, che doveva
essere uno strumento di coesione e protezione dei paesi membri, diventa fonte
di squilibrio e amplificazione delle differenze. Emblematico a questo riguardo
il caso della Grecia, costretta ad accettare cure sempre più dure a difesa
dell’integrità del patrimonio dei creditori, anche quando è a tutti evidente
che il debito non potrà mai essere ripagato.</p>

<h3 id="aggiustare-leuro">Aggiustare l’euro</h3>

<p>Se la crisi ha messo a nudo la strutturale debolezza dell’eurozona, è naturale
chiedersi quali azioni possano essere messe in atto per raddrizzare la pianta,
per evitare che nuove analoghe crisi si verifichino. Nel rispondere, non basta
ovviamente immaginare un diverso assetto monetario, occorre chiedersi come il
cambiamento auspicato possa essere realizzato nell’attuale quadro di
divergenza di interessi e di rapporti di forza.</p>

<p>Si sente spesso affermare che occorre cambiare “le regole”. Il che è
indubbiamente vero, purché si abbia chiaro che le regole sono sempre il
riflesso di un equilibrio di rapporti economici e politici; ciò vale anche per
le regole attuali codificate nei trattati, che sono il complemento di una
costruzione che, seppure da noi giudicata negativamente, ha una sua logica.</p>

<p>Per chiarire: è vero che le regole del patto di stabilità e crescita (nonché
il fiscal compact) impongono politiche di austerità che hanno rallentato e
impedito una rapida uscita dalla crisi. Ma una loro eliminazione non sarebbe
sufficiente a risolvere il problema. In assenza di un’azione coordinata in
senso espansivo di tutti i paesi, a cominciare dalla Germania, lo sforamento
dei vincoli di bilancio rischierebbe infatti di portare rapidamente al
manifestarsi di squilibri nella bilancia dei pagamenti (cioè nei conti con
l’estero), e quindi a una nuova crisi. Le regole di bilancio rigide sono il
complemento di un sistema di cambi irreversibili in cui i paesi non vogliono
assumersi obblighi reciproci rispetto ai rispettivi conti pubblici ma nemmeno
possono permettersi il default di uno di essi.</p>

<p>Questo per dire che il cambiamento delle regole non è in grado di per sé di
determinare un diverso assetto dell’eurozona, ma deve presupporre l’adesione a
tale assetto nella pratica delle scelte politiche dei paesi aderenti. Come
dovrebbe essere ormai chiaro, le regole europee sono applicate in modo
selettivo, in ragione dei rapporti di forza di cui dicevamo. Il fiscal compact
e le sanzioni ivi previste sarebbero ben poca cosa se i paesi non fossero
soggetti a meccanismi di pressione ben più forti, quali il rischio di
ritrovarsi esposti alla speculazione dei mercati finanziari privi
dell’ombrello protettivo della banca centrale (leggi: spread elevati). Come in
molti altri contesti, le regole europee sono vincolanti, ahimé, solo per
coloro che non hanno la forza di ignorarle.</p>

<p>Tra le proposte di riforma che circolano in questo momento, particolarmente
significativa è quella formulata nel cosiddetto Rapporto dei Cinque
Presidenti, sottoscritto dai vertici delle principali istituzioni europee. Al
netto di ipotesi e proposte che alla fine non sono niente più che auspici,
essa si sostanzia di due punti qualificanti: la richiesta di riforme
strutturali e una maggiore integrazione finanziaria. È noto che nel linguaggio
delle raccomandazioni europee per riforme strutturali si intende in primo
luogo la flessibilizzazione del mercato del lavoro e lo smantellamento delle
forme di contrattazione centralizzata in favore della contrattazione
aziendale; in sintesi, una maggiore facilità di licenziamento che favorisca
l’adattamento delle retribuzioni all’andamento del mercato e che consenta un
rapido riequilibrio della struttura produttiva attraverso la riallocazione dei
fattori produttivi. La ragione di tale insistenza è ovvia: la rigidità del
cambio deve essere compensata da una maggiore capacità di assorbimento degli
shock da parte del mercato del lavoro; in quest’ottica, anche la mobilità
geografica del lavoro (cioè la migrazione intra-comunitaria) va incoraggiata.</p>

<p>Il secondo aspetto è quello dell’integrazione finanziaria: uno dei problemi
che hanno dato luogo alla crisi degli anni 2011-12 è stato il “loop” tra
banche e debito pubblico, per cui i sistemi bancari nazionali erano tra i
maggiori possessori di debito del loro paese, e ciascuno stato era il garante
del proprio sistema bancario. Su questa linea, l’Unione si è mossa in questi
anni in direzione della creazione di un’unione bancaria. Un progetto in
astratto auspicabile, se non fosse che di una vera integrazione bancaria non è
mai stato accettato un elemento chiave: la garanzia comune dei depositi. La
Germania si è infatti sempre opposta, chiedendo che preventivamente si
intraprendessero azioni miranti a isolare le banche dal bilancio pubblico, da
un lato introducendo un divieto di salvataggio delle banche coi soldi pubblici
(il cosiddetto bail-in), dall’altro proponendo di aumentare il costo per le
banche di detenere titoli di stato dei paesi più “a rischio”.  Resta da capire
se parte di tale maggiore integrazione non sia un implicito incoraggiamento
delle acquisizioni delle banche dei paesi periferici da parte dei sistemi
bancari dei paesi più “forti”. È peraltro probabile che le ultime vicende, con
il salvataggio delle banche venete, saranno utilizzate come argomento per
rinviare sine die ogni ulteriore avanzamento su questo fronte.</p>

<h3 id="lunione-politica">L’unione politica</h3>

<p>La correzione dell’unione monetaria che si sta realizzando è dunque qualcosa
di ben diverso dall’unione fiscale e politica che qualche ben intenzionato
auspica. Anche laddove il termine unione fiscale compare nei documenti
ufficiali, non si allude certo ad una condivisione del debito (eurobond) o
alla realizzazione di trasferimenti fiscali tra paesi (possibilità
tassativamente esclusa dai politici tedeschi di ogni colore); l’idea è semmai
quella di vincolare ulteriormente l’autonomia dei paesi membri in tema di
politica fiscale, assegnando ad un ministro delle finanze europeo il potere di
veto sulle leggi di bilancio dei singoli stati. A ben vedere, sarebbe
un’ulteriore cessione di sovranità cui però non corrisponderebbe né una
maggiore solidarietà tra paesi né alcuna nuova forma di controllo democratico
sull’operato delle istituzioni europee.</p>

<p>E qui sta alla fine il punto: una “vera” unione fiscale, come quella che si
realizza in qualsiasi stato, anche federale, comporterebbe trasferimenti
sistematici dalle zone più ricche a quelle meno ricche. Sarebbe questa infatti
la conseguenza del riconoscimento di diritti sociali comuni e un comune
sistema di imposizione. Ma, come abbiamo detto, si tratta di un’ipotesi che
non è sul tavolo della trattativa, né si capisce perché le zone ricche
dell’Unione dovrebbero accettarla in un futuro ragionevolmente vicino.</p>

<p>C’è peraltro da chiedersi se una tale più stretta integrazione, con creazione
di un super-stato europeo, quand’anche fosse politicamente attuabile (e non lo
è), sarebbe per tutti auspicabile. Verosimilmente essa comporterebbe infatti
una “meridionalizzazione” del Sud Europa, una riduzione della nostra economia
ad appendice periferica, e in parte assistita, di un core che avrebbe il
proprio centro nell’area tedesca.</p>

<p>Parlando di integrazione politica tra stati, non può non tornare alla mente
del resto l’argomento avanzato già nel 1938 da Friedrich von Hayek, uno dei
pensatori di riferimento della visione neoliberista. Nell’auspicare la
creazione di un federazione tra stati egli avanzava il seguente argomento:
portando il livello della decisione politica e di governo ad un livello
sovranazionale, sarebbero venuti a mancare i presupposti (di consenso, di
solidarietà) per realizzare forme di intervento pubblico
nell’economia. L’integrazione politica sovranazionale sarebbe dunque la
migliore premessa al progetto liberista di riduzione dello spazio di
intervento e regolazione pubblica; l’azione pubblica sarebbe infatti da un
lato impedita a livello decentrato, per effetto della perdita di sovranità
degli stati nelle decisioni economiche, ma dall’altro essa sarebbe
irrealizzabile a livello sovrastatuale. Anche se Hayek non è considerato tra i
“padri” dell’Europa, il quadro da lui delineato è una descrizione lucida delle
conseguenze dell’integrazione politica.</p>

<blockquote>
  <p>La pianificazione e la direzione centralizzata dell’attività economica pr
esuppongono l’esistenza di ideali comuni e valori comuni; e l’intensità con
cui la pianificazione può essere realizzata è limitata dalla capacità di
ottenere e far valere un accordo su una tale scala comune di valori. È
chiaro che un simile accordo sarà tanto meno difficile quanto maggiore è
l’omogeneità e similarità di mentalità e tradizioni degli abitanti di una
certa area. (…)  Deve essere chiaro che le persone saranno riluttanti ad
assoggettarsi a qualsiasi interferenza nei loro affari quotidiani quando la
maggioranza che indirizza il governo è composta da persone di diversa
nazionalità e diverse tradizioni. (…)</p>

  <p>Sembrano esserci ben pochi dubbi che lo spazio per la regolamentazione
dell’attività economica sarà molto più ristretto per il governo centrale di
una federazione di quanto non lo sia per gli stati nazionali. E dato che,
come abbiamo visto, il potere degli stati che sono parte della federazione
sarà ancora più limitato, gran parte dell’interferenza con la vita economica
alla quale ci siamo abituati sarà del tutto impraticabile entro
un’organizzazione federale. (…)</p>

  <p>La conclusione che, in una federazione, certi poteri economici, che sono
attualmente prerogativa dagli stati nazionali, non potrebbero essere
esercitati né a livello federale né dai singoli stati, implica che, qualora
la federazione fosse fattibile, ci sarebbe complessivamente un minore ruolo
per il governo. (…)</p>
</blockquote>

<h3 id="la-questione-tedesca">La questione tedesca</h3>

<p>Ma il nostro europeista ben intenzionato ragiona forse in modo più pragmatico:
l’integrazione politica serve per distribuire in modo più simmetrico il potere
decisionale rispetto all’attuale contesto di negoziazione tra governi, dove i
rapporti di forza sono schiacciati a favore dei paesi creditori. Qui
intravediamo tuttavia un vizio logico del ragionamento: ogni avanzamento del
progetto di integrazione sarebbe infatti a sua volta l’esito di una
negoziazione, nel quadro dei rapporti di forza dati; con un minimo di realismo
dobbiamo quindi supporre che esso non possa che avvenire alle condizioni del
paese politicamente più forte, che venderà caro ogni arretramento rispetto al
proprio interesse.</p>

<p>L’idea di fare l’unione politica per “mettere la Germania in minoranza” è
insomma politicamente risibile. Se sarà realizzata un’unione politica, sarà
alle condizioni poste da Berlino, ovvero in linea con l’attuale impianto
deflazionisticoe mercantilista. Ogni ipotesi di allentare le regole di
bilancio al fine di rilanciare l’economia con politiche “keynesiane” di
domanda è del resto totalmente estranea alla cultura economica tedesca. Come
ebbe ad affermare ironicamente Wolfgang Muenchau, giornalista tedesco del
Financial Times, “gli economisti tedeschi si dividono grosso modo in due
gruppi: quelli che non hanno letto Keynes e quelli che non l’hanno capito”.</p>

<p>Ma non è solo questione culturale! Il compianto Marcello De Cecco, che pure
non riteneva vi fossero alternative alla nostra adesione alla moneta unica,
così descriveva la condizione dell’unione monetaria:</p>

<blockquote>
  <p>La zona euro detiene invidiabile primato storico: è l’unica area monetaria
imperniata su un paese creditore, la Germania. Si tratta di una condizione
assolutamente anomala: mai, prima d’ora, si era data una moneta a
circolazione plurinazionale costruita attorno a un paese strutturalmente
esportatore, perché la funzione del fulcro di un sistema monetario è creare
liquidità, non drenarla.</p>

  <p>Oggi è giunto il momento di chiederci onestamente se Berlino sia in grado di
svolgere la funzione di fulcro del sistema monetario europeo. Ovvero, se
abbia validi incentivi a ricoprire tale ruolo. La sua storia suggerisce il
contrario: sin dall’unità nazionale (1870), la Germania ha registrato un
costante surplus nel settore dei beni d’investimento, non a caso coincidente
con l’industria bellica. Quando il paese non era impegnato in guerre
d’espansione finalizzate a ritagliarsi l’agognato Lebensraum, l’efficiente
industria pesante si riconvertiva alla produzione civile, che alimentava il
mercato nazionale e poi – una volta completata l’industrializzazione e la
messa in piedi di una poderosa rete infrastrutturale interna – le
esportazioni.</p>
</blockquote>

<p>Il modello tedesco è quel che spesso viene indicato come un modello export
led; la sua struttura produttiva è tale da consentire una crescita trainata
dal settore manifatturiero orientato all’export. Si tratta di un modello che
ha un largo sostegno nel paese, anche da parte dei sindacati (con poche
eccezioni), in quanto sta garantendo, pur al prezzo di larghe fasce di lavoro
poco garantito e di una crescita delle diseguaglianza, livelli elevati di
occupazione ed elevati profitti.</p>

<p>Non solo tale modello non è generalizzabile all’intera Europa; esso risulta
per i paesi partner estremamente costoso, dal momento che le politiche di
contenimento dei redditi e dell’inflazione impongono, condividendo la stessa
moneta, una condizione di deflazione permanente per il resto del continente.</p>

<p>La domanda preliminare ad ogni ipotesi di riforma radicale dell’Unione
dovrebbe essere allora questa: c’è modo di convincere la Germania ad accettare
di essere lei il problema? Di aver un modello economico incongruente con la
creazione di un’unione monetaria? Chi come me non riesce a trovare argomenti
convincenti a rispondere affermativamente a questa domanda, difficilmente
potrà credere alla riformabilità dell’euro in direzione di un modello più
equilibrato.</p>

<h3 id="un-progetto-deragliato-vi-sono-alternative">Un progetto deragliato: vi sono alternative?</h3>

<p>La moneta unica, lungi dall’essere stato un fattore di stabilità e protezione
dalla crisi, ha in realtà accentuato gli effetti della stessa, prima
determinando una situazione di squilibrio e poi impedendo l’adozione di
politiche correttive adeguate. Tale condizione di fragilità, propria di una
moneta senza stato qual è l’euro, permane tuttora, e le misure finora messe in
atto – nonché quelle ad oggi sul tavolo della discussione – non sembrano in
grado di escludere il rischio che una situazione del genere possa nuovamente
verificarsi. D’altra parte, proseguire sulla linea attuale comporta il lento
regredire della nostra capacità produttiva e del nostro sistema di protezioni
sociali, e il venir meno delle risorse necessarie ad investire e rilanciare
l’economia. Mantenimento dell’euro e austerità sono le due facce di una stessa
medaglia.</p>

<p>Appare ormai chiaro ciò che non era così evidente nella prima fase della
moneta unica: a fronte di dubbi vantaggi, la moneta unica si è rivelata uno
strumento di realizzazione di un progetto di riforma dell’economia europea in
direzione di un progressivo smantellamento degli elementi di regolazione del
mercato del lavoro, e di progressiva riduzione del sistema di welfare.  Si
tratta di una conclusione particolarmente triste per chi, come il
sottoscritto, aveva immaginato il progetto europeo come rafforzamento di un
modello sociale basato sulla sicurezza economica e il benessere diffuso. È
paradossale constatare che la rinuncia a tale modello sociale è diventato il
prezzo dell’integrazione.</p>

<p>Si è trattato di un deragliamento o tale esito era stato in qualche modo
preventivato dai protagonisti degli anni in cui l’assetto di Maastricht è
stato disegnato e avviato? Particolarmente illuminante a questo proposito
quanto racconta l’ex governatore della Banca d’Italia Guido Carli nelle sue
memorie: secondo Carli il vincolo esterno europeo avrebbe consentito di
“innestare l’economia di mercato nel tessuto vivente … della società
italiana, favorire la nascita di una nuova classe dirigente … l’abbattimento
dell’economia mista, l’alienazione del patrimonio mobiliare pubblico” (Carli
1993). Rileggere queste parole suscita tante domande sul grado di
consapevolezza di un’intera classe politica, di destra e di sinistra, e sulle
reali ragioni delle scelte di allora. Domande per gli storici, ma non senza
implicazioni in termini politici.</p>

<p>A noi resta immaginare una prospettiva, una via d’uscita. Non c’è qui lo
spazio per affrontare il tema, complesso sia sul piano economico che politico,
del possibile smantellamento dell’unione monetaria. Ma è chiaro che questa
opzione non solo non può più essere esclusa, ma deve anzi essere presa sul
serio come condizione per tornare a realizzare politiche di crescita. Il tema
va affrontato con urgenza.</p>


  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/brueghel-trappola.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


