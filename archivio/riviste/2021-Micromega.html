<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Il capitalismo italiano aveva davvero bisogno dell'euro? (con Lucio Baccaro)</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
    <!-- twitter card per la pubblicazione dell'anteprima su twitter -->
    <meta name="twitter:card" content="summary" />
    <meta name="twitter:site" content="@maxdantoni" />
    <meta name="twitter:title" content="Il capitalismo italiano aveva davvero bisogno dell'euro? (con Lucio Baccaro)" />
    <meta name="twitter:description" content="A metà degli anni Novanta la scelta dell’Italia di entrare nell’euro non fu oggetto di grandi discussioni, ma venne dai più (anche a sinistra) considerata un passo necessario per far maturare il capitalismo italiano affetto da tare antiche. Eppure, già con i parametri di allora, si poteva prevedere che la perdita della leva monetaria avrebbe necessariamente condotto a politiche di austerità. Questo non significa che sarebbe oggi possibile o desiderabile fare marcia indietro, ma è bene prenderne coscienza per valutare le scelte future." />
    <meta name="twitter:image" content="http://www.ragionidiscambio.it/images/Rochefort.jpg" />
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="./">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="./archivio/quotidiani/">Articoli su quotidiani</a></li>
	    
            <li><a href="./archivio/interviste/">Interviste</a></li>
	    
            <li><a href="./archivio/riviste/">Articoli su riviste</a></li>
	    
            <li><a href="./archivio/interventi/">Interventi</a></li>
	    
            <li><a href="./archivio/video/">Video</a></li>
	    
	</ul></li>

	<li><a href="./chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Il capitalismo italiano aveva davvero bisogno dell'euro? (con Lucio Baccaro)<br>
    <div id="data-articolo">
	
	<em><a href="https://www.micromega.net/micromega-5-2021-presentazione-e-sommario/">MicroMega</a></em>,
        N. 5/2021 (15 Settembre 2021)
      
    </div></h1>
  <div class="post-content">
  <p><em>A metà degli anni Novanta la scelta dell’Italia di entrare nell’euro non fu
oggetto di grandi discussioni, ma venne dai più (anche a sinistra) considerata un passo necessario per far maturare il capitalismo italiano affetto da tare antiche. Eppure, già con i parametri di allora, si poteva prevedere che la perdita della leva monetaria avrebbe necessariamente condotto a politiche di austerità. Questo non significa che sarebbe oggi possibile o desiderabile fare marcia indietro, ma è bene prenderne coscienza per valutare le scelte future.</em></p>

<p><br /></p>

<p>La performance del capitalismo italiano negli ultimi decenni è stata disastrosa. Il declino era evidente già molto prima della crisi dovuta al Covid-19 e anche prima della crisi finanziaria del 2007, ma si è accentuato successivamente. Tra il 1996 e il 2017, il PIL pro capite è cresciuto appena dell’8% in termini reali, la crescita più bassa tra i paesi avanzati, inferiore anche alla derelitta Grecia.<sup id="fnref:1" role="doc-noteref"><a href="#fn:1" class="footnote" rel="footnote">1</a></sup> Eppure nei 21 anni precedenti, tra il 1974 e il 1995, in un periodo unanimemente considerato di crisi, il PIL pro capite era cresciuto del 58%, quanto quello della Germania e più di quello di quasi tutti gli altri paesi occidentali, compresi Francia, Stati Uniti e Gran Bretagna.</p>

<p>Questo articolo analizza le ragioni del declino a partire da un numero di <em>MicroMega</em>, il quarto del 1996, dedicato all’analisi del capitalismo italiano. Il fascicolo è stato scelto come punto di partenza in quanto venne pubblicato in un momento cruciale della storia italiana, in cui il paese compiva scelte rivelatesi decisive per i suoi sviluppi futuri, ed è dunque utile a ricostruire la percezione dei problemi e lo <em>Zeitgeist</em> dell’epoca. In realtà, come vedremo, il fascicolo è utile non tanto per quel che dice, ma per quel che tace.</p>

<p>Nel settembre 1992 l’Italia era stata travolta da una grave crisi economico-finanziaria che l’aveva costretta ad abbandonare il sistema europeo dei cambi (SME), e successivamente ad affrontare una crisi finanziaria internazionale (la crisi del peso del 1995) con un cambio fluttante, pienamente esposta alla volatilità dei mercati. Benché ne fosse uscita tutto sommato bene e abbastanza rapidamente, grazie alla crescita tirata dalle esportazioni, alla fine del 1996 il governo Prodi, pochi mesi dopo il suo insediamento, scelse di ritornare nello SME, un passo prodromico all’ingresso nell’euro con i paesi di prima fascia.</p>

<p>Era una scelta oggettivamente rischiosa, anche a guardarla con i parametri dell’epoca. Tra gli inizi del 1990 e il settembre del 1992, l’economia italiana non era stata in grado di sopportare il passaggio dalla banda larga alla banda stretta dello SME, perdendo competitività e venendo costretta all’abbandono del cambio fisso (per altro reso inevitabile dal rifiuto della Bundesbank di difendere la parità vendendo marchi e acquistando lire). Nonostante questa <em>débacle</em>, solo quattro anni dopo il governo ritenne che il paese fosse in grado di sostenere il più rigido dei regimi di cambio, ovvero un’unione monetaria.</p>

<p>Inoltre il debito pubblico italiano, intorno 120% del PIL, destava più di una preoccupazione. Il vero problema non era tanto convincere i partner europei a chiudere un occhio sui parametri di Maastricht (come avvenne), ma essere ragionevolmente certi che i tassi di crescita futuri sarebbero stati durevolmente superiori al tasso di interesse pagato sullo stock di debito (cosa che non successe quasi mai negli anni successivi), altrimenti garantire la sostenibilità del debito avrebbe richieste continue correzioni fiscali (puntualmente verificatesi). In alternativa sarebbe stata necessaria una ristrutturazione del debito prima di entrare nella moneta unica, cosa che non fu mai presa in seria considerazione.</p>

<p>A dispetto della loro importanza, questi temi non compaiono affatto nel numero di <em>MicroMega</em> del 1996, che adotta invece un ottica <em>supply-side</em>, puntando l’indice sull’eccesso di regolamentazione dei mercati. La dimensione europea viene discussa raramente nei vari articoli, e mai come scelta da ponderare, ma quasi come destino ineluttabile per l’Italia.</p>

<p>L’articolo di apertura passa in rassegna quelli che vengono descritti come i problemi strutturali dell’economia italiana: mercato del lavoro troppo rigido; costo del lavoro tra i più alti del mondo; eccessiva tassazione sulle imprese; burocrazia paralizzante e servizi pubblici antiquati; incapacità di attrarre gli investimenti esteri<sup id="fnref:2" role="doc-noteref"><a href="#fn:2" class="footnote" rel="footnote">2</a></sup>. La soluzione proposta nell’articolo è: “liberare le energie delle imprese”; “introdurre flessibilità nel mercato del lavoro”; “semplificare, semplificare, semplificare”; “aprire nuovi mercati alla concorrenza”. Altri articoli si soffermano sulle manchevolezze del sistema finanziario, incapace di supportare l’internazionalizzazione delle imprese private italiane<sup id="fnref:3" role="doc-noteref"><a href="#fn:3" class="footnote" rel="footnote">3</a></sup>, e concludono che l’Italia deve rafforzare la borsa e gli investitori istituzionali, prendendo a modello il capitalismo anglosassone<sup id="fnref:4" role="doc-noteref"><a href="#fn:4" class="footnote" rel="footnote">4</a></sup>. Un altro articolo lamenta che non ci siano in Italia leader politici all’altezza di Tony Blair per fare le riforme necessarie<sup id="fnref:5" role="doc-noteref"><a href="#fn:5" class="footnote" rel="footnote">5</a></sup>. La politica macroeconomica è trattata in un solo articolo, e solo in relazione alla politica monetaria della (futura) BCE, per dire, in linea con il consenso dell’epoca, che la politica monetaria è neutrale nel medio-lungo periodo, che tutto ciò che si può e si deve chiederle è di garantire la stabilità dei prezzi, e che così facendo si garantisce anche il massimo di occupazione sostenibile<sup id="fnref:6" role="doc-noteref"><a href="#fn:6" class="footnote" rel="footnote">6</a></sup>.</p>

<p>Traspare inoltre dagli articoli una visione profondamente pessimistica dell’Italia, ben riassunta da questa frase di uno degli autori: “Il nostro è un piccolo, brutto, incivile paese. È brutto il Nord come il Sud. È brutto il pubblico come il privato”<sup id="fnref:7" role="doc-noteref"><a href="#fn:7" class="footnote" rel="footnote">7</a></sup>.</p>

<h3 id="due-spiegazioni-del-declino">Due spiegazioni del declino</h3>

<p>Gli autori del numero di <em>MicroMega</em> del 1996 non sono affatto i soli a pensarla in questi termini. Al contrario, la loro analisi ha molto in comune con un’argomentazione molto frequente anche oggi, secondo la quale l’economia italiana è strutturalmente incapace di competere con altri paesi più “maturi”, in quanto afflitta da “tare” di lunga data: eccessiva regolamentazione, un sistema finanziario asfittico, piccola dimensione delle imprese, un sistema giudiziario lento e farraginoso, un sindacato conflittuale, una società dominata da corruzione, clientelismo e “familismo amorale”<sup id="fnref:8" role="doc-noteref"><a href="#fn:8" class="footnote" rel="footnote">8</a></sup>. Fino a quando l’economia internazionale è stata relativamente chiusa, la performance economica di un sistema imperfetto come quello italiano è stata accettabile. Quando però l’economia si è pienamente aperta alla concorrenza internazionale, in particolare da parte dei paesi a basso costo, e le tecnologie sono diventate un fattore competitivo più importante, i nodi sono venuti al pettine e l’Italia ha progressivamente rallentato la sua corsa fino a fermarsi.</p>

<p>È in questo contesto che si inserisce la scelta del 1996 di entrare nello SME e nell’euro, che ribadisce e completa scelte già abbozzate a partire dalla fine degli anni ‘70. La scelta è parte di una strategia finalizzata a costringere una società refrattaria ad intraprendere un processo di modernizzazione che da sola non sarebbe stata in grado di compiere. Privando l’economia della possibilità di aggiustare il cambio, sottoponendo il bilancio pubblico a regole e controlli esterni, affidando la politica monetaria ad una banca centrale impossibilitata per statuto ad occuparsi di altro che della stabilità dei prezzi, eliminando i sussidi all’impresa pubblica, si sarebbero costretti imprese, sindacati, partiti, ad introdurre quelle liberalizzazioni del mercato del lavoro e dei prodotti, che sole avrebbero potuto consentire all’economia italiana di adattarsi alle mutate condizioni della competizione economica internazionale.</p>

<p>L’argomentazione ancora oggi prevalente del declino italiano concorda con questa analisi. La scelta di “legarsi le mani” (o strategia del “vincolo esterno”) è vista come fondamentalmente corretta, mentre si ritiene che lo sforzo di liberalizzazione che ad essa avrebbe dovuto far seguito sia stato insufficiente, anche a causa di un sistema politico-istituzionale eccessivamente frammentato (che non a caso si è cercato ripetutamente di riformare negli anni scorsi). Tuttavia, questa argomentazione sottovaluta il gran numero di riforme liberalizzatrici introdotte in Italia dall’inizio degli anni ‘90. I dati disponibili indicano che per quantità di riforme introdotte l’Italia batte la Francia, la Germania, la Spagna ed altri paesi europei. Certo, si può sempre sostenere che le riforme sono insufficienti e “ne servono altre”, ma in questo modo l’affermazione che la liberalizzazione migliora la performance economica diviene difficilmente falsificabile.</p>

<p>Un’interpretazione radicalmente alternativa, elaborata in particolare da economisti post-keynesiani<sup id="fnref:9" role="doc-noteref"><a href="#fn:9" class="footnote" rel="footnote">9</a></sup>, considera invece il declino una conseguenza della strategia stessa del “legarsi le mani”. Qui l’analisi parte dalle caratteristiche storiche del capitalismo italiano, che vede l’intervento statale giocare un ruolo chiave nel processo di sviluppo, per rimarcare la difficile compatibilità tra la variante italiana di capitalismo ed il quadro normativo europeo, che pur non impedendo l’intervento statale nell’economia lo rende più difficile. Si sottolineano inoltre le conseguenze negative dell’adesione all’euro per la domanda aggregata Italiana. Alcuni autori si soffermano soprattutto sull’apprezzamento del tasso di cambio reale; altri sulle rigide regole fiscali europee; altri ancora sul contenimento della crescita dei salari. Secondo questa argomentazione il “vincolo esterno”, lungi dall’incoraggiare la modernizzazione, ha innescato una spirale perversa di aggiustamenti che riducono il potenziale dell’economia inducendo aggiustamenti successivi.</p>

<p>Per decidere quale di queste due interpretazioni sia corretta “oltre ogni ragionevole dubbio” occorrebbe riavvolgere il corso della storia ed osservare un’Italia che decide di non legarsi le mani. Dato che questo è impossibile, si può procedere in maniera indiretta, cercando di determinare quali siano le proprietà di sufficienza e di necessità del vincolo esterno considerato come causa. Se è facile immaginare, sulla base dell’evidenza controfattuale disponbile, un’Italia che adotta il vincolo esterno ed evita il declino, allora la presunta causa ha proprietà di sufficienza limitate, poiché bastano poche plausibili modificazioni del contesto per produrre un esito opposto. Se vice versa è facile immaginare un’Italia che non adotta il vincolo esterno e declina ugualmente, allora ad essere limitate sono le proprietà di necessità della causa. Nel seguito dell’articolo questo approccio è applicato, in maniera molto schematica, a tre ambiti di <em>policy</em>, che insieme abbracciano non solo il lato della domanda, ma anche quello dell’offerta: la gestione del debito pubblico, le privatizzazioni, e la politica del lavoro.</p>

<h3 id="il-vincolo-e-il-debito-pubblico">Il vincolo e il debito pubblico</h3>

<p>Il livello elevato del debito italiano è da anni fattore di condizionamento della politica economica e di debolezza politica nei rapporti intra-Ue. Fu anche uno degli elementi che mise in dubbio la partecipazione dell’Italia all’euro nel primo gruppo di Paesi. Tale partecipazione, oltre che da ragioni politiche, fu motivata dalla convinzione che l’ombrello dell’euro avrebbe reso meno pesante il fardello del debito.</p>

<p>L’ammissione dell’Italia nel primo gruppo di paesi che avrebbero adottato l’euro nel 1997 si accompagnò a una caduta significativa del tasso di interesse e quindi della spesa per interessi sul debito. L’entità di questo “dividendo dell’euro” rischia tuttavia di essere sopravvalutata. Un confronto con l’andamento dei tassi di interesse in quegli anni a livello internazionale evidenzia come il calo fu generalizzato e coinvolse in misura comparabile sia i paesi all’interno che quelli all’esterno dell’eurozona (nello stesso arco temporale, dal 1995 al 1999, a fronte del -9% nominale dell’Italia abbiamo il -7% del Regno Unito e il -5% della Danimarca e la Svezia, che partivano da livelli più bassi).</p>

<p>Occorre inoltre considerare che il vantaggio di ridenominare il proprio debito in euro non fu senza contropartita. Come osservato, tra gli altri, da Grauwe, il fatto che il debito dei paesi dell’eurozona sia denominato in una valuta della quale le rispettive banche centrali non hanno il diretto controllo, stante il divieto di finanziamento degli stati da parte della BCE, rappresenta un elemento di fragilità per l’unione monetaria e per i paesi che ne sono parte. C’è ormai ampio consenso tra gli economisti sul fatto che la crisi dei debiti sovrani del 2010-11 sia stata determinata da un cosiddetto “sudden stop”, un deflusso di capitali dovuto a una perdita di fiducia che si è presentato con modalità fino a quel momento inedite per i paesi europei (ma assai comuni tra le economie meno avanzate indebitate in valuta estera). Il “whatever it takes” di Draghi è stato risolutivo in quella circostanza, ma ha evidenziato come la crisi debitoria fosse la conseguenza di un “cattivo equilibrio” delle aspettative di mercato, per modificare il quale bastava l’effetto annuncio di una banca centrale.</p>

<p>D’altra parte, Trattato di Maastricht e appartenenza al mercato unico restringono in modo significativo le opzioni possibili per ridurre il peso del debito. In passato, ridimensionamento e contenimento del debito sono stati resi possibili dall’elevata crescita (come nel periodo giolittiano e soprattutto negli anni ‘50-’60), dall’inflazione (come nell’immediato dopoguerra e negli anni ‘70) o da forme di “repressione finanziaria” che consentono a uno Stato di pagare interessi inferiori a quelli di mercato. Nessuno di questi fattori è presente nel contesto dell’euro, il che lascia come unica possibilità per ridurre il debito l’adozione di politiche di austerità, costose in termini politici e tali da limitare un utilizzo attivo della politica di bilancio per promuovere obiettivi di crescita e di riqualificazione dell’intervento pubblico.</p>

<p>Cosa sarebbe successo se l’Italia non fosse entrata nell’euro? Probabilmente il miglior controfattuale è l’Italia tra il 1993 e il 1996, con un tasso di cambio flessibile. Nonostante un grave shock esterno, l’Italia fu in grado di stabilizzare la crescita del debito piuttosto rapidamente. Se da un lato il vincolo esterno ha fornito benefici a breve termine contribuendo a ridurre i tassi di interesse (almeno fino alla crisi), gli effetti di medio/lungo termine sulla sostenibilità del debito e la politica di bilancio sono di segno quanto meno dubbio.</p>

<h3 id="il-vincolo-e-le-privatizzazioni">Il vincolo e le privatizzazioni</h3>

<p>La Stato imprenditore ha avuto fino agli anni ‘80 un ruolo centrale nell’export, negli investimenti e nell’attività di ricerca e sviluppo dell’economia italiana, e ne ha caratterizzato, insieme alla realtà dei distretti, il modello produttivo.</p>

<p>All’inizio degli anni ‘80, tuttavia, la grande industria pubblica manifestava problemi di elevato indebitamento e in alcuni casi (es. evidente la siderurgia) un eccesso di capacità produttiva. La situazione lasciava aperte due possibili strade: quella del rifinanziamento e della ristrutturazione mantenendo il controllo pubblico, oppure la privatizzazione. Si scelse quest’ultima, nella convinzione che il ritrarsi dello Stato a favore delle forze vitali del capitalismo italiano avrebbe garantito rilancio e competitività. I vincoli europei giocarono un ruolo importante: nei primi anni ‘90 l’Italia si trovò in infrazione comunitaria perché i finanziamenti alle partecipazioni statali vennero classificati tout court come aiuto di Stato. Il confronto tra Roma e Bruxelles trovò soluzione solo con la definizione di un radicale programma di liquidazione della proprietà pubblica, sancito con il celebre accordo tra il ministro Andreatta e il commissario van Miert nel 1993.</p>

<p>A distanza di più di due decenni, guardando alle traiettorie da un lato delle imprese delle quali si è mantenuto un controllo statale (ENI, ENEL, Finmeccanica-Leonardo), dall’altra il destino delle società privatizzate, con perdita di rilevanza della produzione nazionale in settori chiave, non è azzardato affermare che la più grande operazione di privatizzazione del decennio in un paese capitalista abbia dato risultati ben al di sotto delle aspettative. Comunque la si pensi sulla necessità di privatizzare le partecipazioni statali, c’è ampio consenso oggi sul fatto che l’operazione fu realizzata in modo affrettato, senza una chiara strategia e in alcuni casi (quelli dei settori in monopolio) senza il necessario approntamento di un chiaro assetto regolatorio.</p>

<p>Due casi illustrano in modo particolare tale esito: Telecom fu ceduta senza una chiara strategia sull’assetto proprietario e regolatorio a un gruppo privato fortemente indebitato, determinando un ridimensionamento degli investimenti in un settore che negli anni successivi sarebbe stato cruciale; Autostrade per l’Italia illustra come la privatizzazione fu per alcuni gruppi capitalistici privati l’occasione per ritrarsi su posizioni di rendita, dove la capacità di influenza del regolatore è più importante della spinta innovativa.</p>

<p>La privatizzazione delle partecipazioni statali negli anni ‘90 fu coerente con l’orientamento ideologico prevalente in quel periodo. L’aspetto che qui ci interessa sottolineare è che tale operazione fu resa possibile nel nostro paesi in quanto dubbi e resistenze, pure presenti a diversi livelli, furono vinte da due fattori: Tangentopoli, che contribuì a creare nell’opinione pubblica un clima di ostilità all’ingerenza pubblica nell’economia, e la spinta derivante dal  vincolo esterno. A questo riguardo è significativo che il presidente Prodi in una recente intervista abbia definito le privatizzazioni italiane di quegli anni come un “obbligo” europeo.</p>

<h3 id="il-vincolo-e-il-mercato-del-lavoro">Il vincolo e il mercato del lavoro</h3>

<p>Quando l’Italia prese la decisione di rientrare nello SME, la sua inflazione era più alta di quella della Germania e della media degli altri paesi. Questo significava che se il differenziale di inflazione non fosse stato eliminato o la produttività italiana non fosse cresciuta più velocemente di quella dei partner dell’Eurozona, l’Italia avrebbe subito una perdita di competitività, cosa puntualmente verificatasi. In particolare, ne avrebbero risentito le esportazioni, che si stima siano altamente sensibili ai movimenti del tasso di cambio reale.</p>

<p>Fino a circa la fine degli anni ‘90, l’Italia compensò la perdita di flessibilità del cambio con la moderazione salariale, resa possibile dall’atteggiamento cooperativo del sindacato. Tuttavia, il riemergere di differenze strategiche tra i tre sindacati confederali, e soprattutto il mutato orientamento del governo Berlusconi, portarono ad un cambio di strategia nei primi anni 2000. Mentre la concertazione segnava il passo ed i salari del pubblico impiego crescevano più rapidamente che nei partner europei, si decideva di puntare sulla liberalizzazione del mercato del lavoro, e segnatamente sulla liberalizzazione dei contratti atipici. Questa svolta fu pienamente appoggiata da Confindustria, che da tempo sosteneva la necessità di una maggiore flessibilità del mercato del lavoro per affrontare la sfida dell’euro. Dietro la liberalizzazione c’era inoltre l’obiettivo di aumentare l’intensità occupazionale della crescita, facilitando la creazione di lavoro a bassa produttività.</p>

<p>Negli anni precedenti alla crisi finanziaria i salari nominali italiani crebbero più rapidamente di quelli tedeschi, ma la vera causa della perdita di competitività non furono i salari, quanto la stagnazione della produttività del lavoro. Non è chiaro quali siano le sue cause, e una parte della letteratura la collega all’eccessiva rigidità. Tuttavia, la spiegazione più diffusa la attribuisce alla compresenza di due fattori: la compressione della domanda aggregata e gli effetti indesiderati della liberalizzazione del mercato del lavoro. La compressione della domanda riduce le economie di scala e scoraggia gli investimenti, mentre la riduzione delle rigidità del lavoro riduce gli incentivi al cambiamento tecnologico <em>labor-saving</em> e al miglioramento organizzativo. Nelle intenzioni dei decisori pubblici la flessibilizzazione del mercato del lavoro era verosimilmente un sostituto funzionale della perduta flessibilità di cambio, ma ha probabilmente accentuato la perdità di competitività attraverso l’effetto sulla produttività del lavoro, e fortemente precarizzato il mercato del lavoro.</p>

<p>Gli effetti del vincolo sul mercato del lavoro avrebbero potuto essere gestiti meglio? Forse si sarebbe potuto continuare a cercare di controllare l’andamento dei costi unitari del lavoro attraverso la concertazione senza deregolamentare i contratti atipici. Tuttavia, la “svalutazione interna” realizzata dalla Germania tra il 1996 e il 2007 rendeva difficile questa operazione. Cosa sarebbe successo se il vincolo non ci fosse stato, ovvero se l’Italia non avesse deciso di fissare irrevocabilmente il suo tasso di cambio alla fine del 1996? Il miglior controfattuale disponibile è di nuovo rappresentato dall’Italia nei quattro anni tra la fine del 1992 e la fine del 1996. In questi anni l’Italia guadagnò competitività grazie ad una forte svalutazione del cambio nominale accompagnata da una riduzione dell’inflazione. Inoltre la produttività del lavoro crebbe molto più rapidamente che negli anni successivi.</p>

<h3 id="considerazioni-conclusive">Considerazioni conclusive</h3>

<p>Il numero di <em>MicroMega</em> del 1996 ci consegna l’immagine di un capitalismo italiano con gravi difetti di fabbricazione, da riformare radicalmente. È una immagine difficile da conciliare con i dati, che mostrano invece un’Italia che riduce il gap di sviluppo con gli Stati Uniti e gli altri paesi europei fino agli inizi degli anni ‘90, ma che corrisponde al sentire comune di gran parte dell’élite politica e dell’<em>intelligencija</em> italiana. La strategia del “legarsi le mani”, di affidare il timone della politica economica ad entità esterne attraverso l’appartenenza alla moneta unica, si inscrive in questo quadro e rappresenta un tentativo di promuovere la liberalizzazione forzata di un’economia considerata strutturalmente incapace di competere con i capitalismi maturi.</p>

<p>A distanza di 25 anni, è difficile sostenere che la strategia abbia avuto successo, e che l’Italia sarebbe stata in condizioni peggiori se la scelta non fosse stata fatta. L’analisi tratteggiata sopra conduce a conclusioni differenti. La decisione di entrare nello SME e poi nell’euro ha avuto due effetti contrastanti sul debito pubblico: da un lato, ha ridotto la spesa per interessi (negli anni precedenti alla crisi finanziaria); dall’altro, ha probabilmente abbassato il tasso di crescita, innescando così un circolo vizioso di consolidamento, che comprime la crescita, richiedendo ulteriore consolidamento.</p>

<p>La scelta delle privatizzazioni fu largamente autoctona, ma l’ostilità della Commissione Europea per la maniera in cui l’industria pubblica si finanziava (considerata un aiuto di stato) accelerò il processo di dismissione e ne influenzò le modalità. La necessità di fare cassa rapidamente per migliorare le cifre del debito italiano alla vigilia dell’ammissione all’unione monetaria portò a decisioni di privatizzazione affrettate che causarono un deterioramento della posizione dell’Italia in settori chiave, come le telecomunicazioni, consentendo inoltre ad alcune famiglie italiane di lucrare sulle rendite associate a monopoli naturali.</p>

<p>Infine, la scelta di rinunciare alla flessibilità del cambio rese necessario un aumento della flessibilità salariale. Fino agli anni ‘90, la moderazione sindacale forní una valvola di sicurezza, non si sa quanto durevole. Dal 2001 in poi, la concertazione sindacale fu sostituita dalla strategia di liberalizzazione dei contratti di lavoro, portando alla stagnazione generalizzata della produttività del lavoro.</p>

<p>Si può obiettare alla tesi che la strategia del vincolo abbia rappresentato una condizione sufficiente del declino, ma meno a che essa sia stata una condizione necessaria. Per tutte e tre le aree di policy esaminate, il vincolo avrebbe potuto essere gestito meglio, ed è plausibile che con qualche modifica delle condizioni di contesto i suoi esiti avrebbero potuto essere migliori. Tuttavia, a meno di voler ricorrere a controfattuali abnormi, molto lontani dal contesto e dalla storia italiana (per es. lo Zimbabwe o il Venezuela), sembra poco plausibile affermare che l’Italia avrebbe subito lo stesso declino, o un declino peggiore.</p>

<p>A posteriori, la scelta di legarsi all’albero europeo appare una scommessa azzardata, che non ha sortito gli effetti sperati. Questo non significa necessariamente che sarebbe possibile o desiderabile fare marcia indietro, ma è bene prenderne coscienza per le scelte future.</p>

<p><br /></p>

<div class="footnotes" role="doc-endnotes">
  <ol>
    <li id="fn:1" role="doc-endnote">
      <p>Fonte dei dati: Penn World Tables (consultate il 3 agosto 2020), variabili <em>rgdpna</em> (Real GDP at constant national prices) e <em>pop</em> (Population). <a href="#fnref:1" class="reversefootnote" role="doc-backlink">&#8617;</a></p>
    </li>
    <li id="fn:2" role="doc-endnote">
      <p>Corrado Passera, “Il profitto al servizio della società”, <em>MicroMega</em> n.4/1996, pp. 31-53. <a href="#fnref:2" class="reversefootnote" role="doc-backlink">&#8617;</a></p>
    </li>
    <li id="fn:3" role="doc-endnote">
      <p>Mario Deaglio, “Ha un futuro il capitalismo italiano?”, <em>MicroMega</em> n.4/1996, pp. 54-65. <a href="#fnref:3" class="reversefootnote" role="doc-backlink">&#8617;</a></p>
    </li>
    <li id="fn:4" role="doc-endnote">
      <p>Salvatore Bragantini, “La sindrome di Fort Alamo”, <em>MicroMega</em> n.4/1996, pp. 66-75. <a href="#fnref:4" class="reversefootnote" role="doc-backlink">&#8617;</a></p>
    </li>
    <li id="fn:5" role="doc-endnote">
      <p>Pierfranco Pellizzetti, “Pensare il lavoro, pensare il conflitto”, <em>MicroMega</em> n.4/1996, pp. 108-117. <a href="#fnref:5" class="reversefootnote" role="doc-backlink">&#8617;</a></p>
    </li>
    <li id="fn:6" role="doc-endnote">
      <p>Tommaso Padoa Schioppa, “La moneta neutrale”, <em>MicroMega</em> n.4/1996, pp. 86-92. <a href="#fnref:6" class="reversefootnote" role="doc-backlink">&#8617;</a></p>
    </li>
    <li id="fn:7" role="doc-endnote">
      <p>Marco Vitale, “Grande capitale o grandi famiglie”, <em>MicroMega</em> n.4/1996, pp. 76-85. <a href="#fnref:7" class="reversefootnote" role="doc-backlink">&#8617;</a></p>
    </li>
    <li id="fn:8" role="doc-endnote">
      <p>In questo saggio i riferimenti bibliografici e anche la corroborazione empirica di alcune affermazioni sono ridotti all’osso per ragioni di spazio. Per ulteriori dettagli e riferimenti alla letteratura si rimanda a L. Baccaro e M. D’Antoni <a href="https://pure.mpg.de/rest/items/item_3243562_6/component/file_3243663/content?download=true">“Has the External Constraint Contributed to Italy’s Stagnation? A Critical Event Analysis”</a>, Max Planck Institute for the Study of Societies, Discussion Paper 9, 2020. <a href="#fnref:8" class="reversefootnote" role="doc-backlink">&#8617;</a></p>
    </li>
    <li id="fn:9" role="doc-endnote">
      <p>Per es. Bagnai, Cesaratto, Realfonzo, Stirati, Zezza, e altri (cfr. Baccaro e D’Antoni, <em>art. cit.</em>). <a href="#fnref:9" class="reversefootnote" role="doc-backlink">&#8617;</a></p>
    </li>
  </ol>
</div>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/Rochefort.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


