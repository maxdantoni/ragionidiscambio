<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Piketty e la necessità di “correggere” il capitalismo</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Piketty e la necessità di “correggere” il capitalismo<br>
    <div id="data-articolo">
	
	<em><a href="http://www.nuvole.it/wp/0-nuvole-n-52-ottobre-2015-su-stato-democrazia-capitalismo/">Nuvole</a></em>,
        n. 52, Ottobre 2015
      
    </div></h1>
  <div class="post-content">
  <p>A distanza di un anno dall’uscita della sua traduzione italiana, ciò che
colpisce del libro di Piketty “Il capitale nel XXI secolo” è la dimensione
della popolarità raggiunta da un volume non certo di agile lettura, né per
dimensione né per complessità del tema trattato. Lo stile accessibile e a
tratti brillante certo avrà aiutato, ma la spiegazione va più probabilmente
cercata nel fatto che si è trattato, per così dire, del libro giusto al
momento giusto. Il tema della diseguaglianza tocca evidentemente, nel dopo
crisi, corde molto profonde nel sentimento della classe media dei paesi
occidentali. La percezione della crescente diseguaglianza e della sua
inaccettabilità è qualcosa di palpabile, e il lavoro dell’economista francese
risponde ad una domanda di comprensione delle dinamiche profonde che spiegano
tale processo e lo legano allo sviluppo dell’economia capitalista.</p>

<p>La tesi centrale del libro è provocatoria: Piketty prende infatti le distanze
dalle descrizioni prevalenti sul rapporto tra distribuzione e sviluppo
capitalistico, proponendo al lettore uno scenario tutt’altro che rassicurante
riguardo alla capacità dell’economia capitalista di autocorreggersi e limitare
gli eccessi di concentrazione della ricchezza. Secondo Piketty, la fase del
capitalismo di cui abbiamo avuto diretta esperienza nel dopoguerra, e che
condiziona il modo in cui pensiamo all’economia e alla politica economica, non
è la condizione “normale” del capitalismo. Al contrario, essa è il risultato
di circostanze molto particolari, che sono negli ultimi decenni venute a
mancare e difficilmente potranno essere ripristinate in futuro.</p>

<p>Per illustrare la sua tesi, Piketty mette al centro dell’analisi il rapporto
tra due variabili, ben note agli economisti: il tasso di crescita
dell’economia (del PIL) e il rendimento del capitale. Per secoli la prima (il
tasso di crescita) si è mantenuta su valori prossimi a zero ed è stata quindi
inferiore alla seconda (il rendimento del capitale). Un divario che è
continuato anche nella prima fase del capitalismo, quando la crescita, pur
raggiungendo il 1-2% annuo, risultava comunque inferiore al rendimento normale
del capitale, pari circa al 5%. Piketty spiega come un tasso di rendimento
maggiore del tasso di crescita dell’economia determini una dinamica che, su un
orizzonte sufficientemente lungo, porta ineluttabilmente alla concentrazione
di grandi fortune patrimoniali, al sopravvento della ricchezza trasferibile
(del capitale) sul lavoro, alla concentrazione della ricchezza in mano ad
un’élite molto ristretta. Tale concentrazione di ricchezza è ben rappresentata
dalla Francia della Belle Epoque, in cui il 90% della ricchezza era nelle mani
del 10% più ricco, con il 50% concentrato al 1% più ricco (la concentrazione
era ancora maggiore in Gran Bretagna, dove l’1% più ricco possedeva
addirittura il 60% della ricchezza).</p>

<p>È a partire dalla Prima Guerra Mondiale che la tendenza descritta si inverte:
per un lasso di tempo di sei-sette decenni, il tasso di crescita eccede il
rendimento (netto) del capitale. Da una parte la crescita demografica e il
progresso tecnico alimentano la crescita economica con ritmi mai riscontrati
in precedenza. Dall’altro, è il rendimento del capitale a ridursi
sensibilmente. Le due guerre mondiali determinano la distruzione del capitale
fisico e finanziario e interrompono in molti casi la trasmissione
ereditaria. Nel periodo successivo alla seconda guerra mondiale operano due
ulteriori fattori: (1) un assetto istituzionale che limita i rendimenti del
capitale: nel dopoguerra, nel sistema di Bretton Woods, i debiti pubblici sono
riassorbiti attraverso una più o meno pronunciata “repressione finanziaria”,
resa possibile dalla limitazione dei movimenti di capitale; (2) le politiche
redistributive, in particolare l’imposta progressiva sul reddito e la
costruzione dei sistemi di welfare.</p>

<p>Il persistere di tale nuova situazione determina cambiamenti importanti sul
piano distributivo: al culmine di questa fase, all’inizio degli anni Settanta
del XX secolo, la quota di ricchezza detenuta dal 10% più ricco è scesa al
50-60%, quella del “top” 1% al 25-30%, mentre la classe media ha avuto accesso
ad una quota non trascurabile della ricchezza del paese. La perdita di
rilevanza dei grandi patrimoni determina mutamenti sociali di grandi
rilevanza: l’ascesa sociale consentita dal lavoro finisce per affiancare
quella garantita dall’accesso al patrimonio. Si afferma la convinzione che
l’acquisizione di competenze, il merito, possa essere la chiave (o comunque
una possibile strada) per far parte della ruling class.</p>

<p>È però nell’ultimo trentennio, a partire dagli anni Ottanta, che l’insieme di
condizioni che hanno consentito questa sorta di “età dell’oro”
dell’eguaglianza (almeno nel confronto con le epoche precedenti) sembrano
esaurirsi. Cambia il segno delle politiche economiche, informate ad un diverso
paradigma (il neoliberismo); la globalizzazione, specie quella finanziaria,
libera il capitale finanziario dai vincoli, consente rendimenti più elevati e
rende il capitale, in quanto mobile, meno tassabile. Rallenta la crescita
dell’economia reale.</p>

<p>Si assiste così al ritorno a una situazione in cui il rendimento del capitale
eccede in modo significativo il tasso di crescita. Tornano a crescere il
rapporto tra ricchezza e prodotto nazionale, la quota di prodotto che va a
remunerare il capitale rispetto al lavoro, l’incidenza dei patrimoni ereditati
rispetto al risparmio sul totale di ricchezza.</p>

<p>È rischioso lanciarsi in previsioni sul futuro estrapolando le tendenze in
corso, ma Piketty argomenta in modo convincente che difficilmente le tendenze
attualmente in corso sono destinate a mutare spontaneamente in futuro. In
particolare, è difficile immaginare che i tassi di crescita riscontrati nello
scorso secolo possano continuare nei prossimi decenni; basti pensare al boom
demografico, che sembra essere vicino ad esaurirsi anche nei paesi emergenti
(e il cui protrarsi potrebbe porre seri problemi di sostenibilità ambientale).</p>

<p>È possibile contrastare i processi descritti? Non potendo ovviamente augurarci
fenomeni distruttivi analoghi alle guerre mondiali, resta la politica
economica, cui l’economista francese attribuisce un ruolo molto rilevante. Le
politiche specifiche indicate da Piketty sono tipiche politiche
re-distributive: le imposte sul reddito fortemente progressive, le imposte sui
lasciti ereditari e un’imposta (globale) sul capitale. L’autore è consapevole
della difficoltà di attuare tali politiche nel contesto di un’economia
globalizzata in cui i capitali possono rispondere ad aumenti della tassazione
spostandosi verso paesi meno interessati a redistribuire.</p>

<p>A parere di chi scrive questa parte finale del libro, quella sulle ricette di
politica economica, è quella complessivamente meno convincente. C’è al fondo
un paradosso nelle indicazioni politiche dell’economista francese: seguendo la
sua analisi, in una società patrimoniale è infatti proprio la democrazia ad
essere in discussione, visto che essa è catturabile da parte degli interessi
del top 1%. In tale contesto, politiche redistributive come quelle ipotizzate
rischiano di non trovare il sostegno politico necessario. Le aliquote elevate
delle imposte sul reddito in USA e Gran Bretagna hanno resistito per 2-3
decenni prima di perdere il consenso politico, e questo avveniva in una
società molto più egualitaria. Perché dovrebbero averne maggiormente oggi?</p>

<p>Il fatto è che una volta che il mercato ha distribuito i propri guadagni, è
molto difficile argomentare che questi non spettino a chi li ha ricevuti e
quindi ritiene di “meritarli”. Si sa che togliere una volta che si è dato è
più difficile. Mi chiedo allora se non vadano considerate altre leve, peraltro
già utilizzate in modo ampio e diffuso anche in passato. Leve che intervengono
già nel processo di creazione della ricchezza e nei meccanismi di allocazione
dei beni. Il termine oggi in voga per indicare queste politiche è
pre-distribution.</p>

<p>Alcuni di questi strumenti sono ampiamente citati nel libro: la principale
modalità redistributiva nei moderni stati sociali avviene attraverso
l’erogazione di importanti beni e servizi “come diritti”, cioè in modo
gratuito e universale. Pensiamo al diritto all’istruzione e alla salute.</p>

<p>Ma a ben vedere si potrebbe andare ben oltre, intervenendo ad esempio sulla
regolazione dei mercati. Il ruolo svolto, nell’aumento delle diseguaglianze
degli ultimi decenni, dalla deregolamentazione finanziaria è ben chiaro, e
giustamente sottolineato nel lavoro di Piketty. C’è dunque da chiedersi se non
sia tempo per un ripensamento per lo meno sul “quantum” della libertà di
movimento dei capitali. Tra i principi dell’UE c’è la libera mobilità dei
fattori, ma sappiamo che dietro a questa affermazione formale si nasconde una
profonda asimmetria, perché nei fatti la mobilità del lavoro è, per forza di
cose, ben diversa da quella del capitale. E mobilità vuol dire forza
contrattuale, vuol dire capacità di sfuggire alla tassazione.</p>

<p>Ma c’è un ulteriore aspetto che a mio avviso non è sufficientemente sviluppato
nel libro, ma che ritengo sia centrale per capire i processi in atto. Un
fattore cruciale di crescita del rendimento del capitale e delle
disuguaglianze nella fase che stiamo vivendo è la concentrazione della
proprietà immateriale e intellettuale e del controllo dei flussi di
informazione. I grandi profitti, le cifre da capogiro, sono sempre più
associate all’acquisizione di brevetti e alla concentrazione della conoscenza
in poche mani private. La conoscenza è ricchezza e la ricchezza è sempre più
privata, perché sono stati rafforzati gli strumenti di controllo proprietario
sulla conoscenza (la brevettabilità estesa ben al di là di ciò che era
tradizionalmente consentito).</p>

<p>Qui vedo lo spazio per un’azione politica incisiva: quella per una
socializzazione della conoscenza e della proprietà intellettuale, che ne
impedisca la concentrazione. Anche in questo caso, non una redistribuzione ex
post, ma un’azione sulle condizioni che, restringendo l’accesso ai frutti
dell’innovazione e al monopolio dell’informazione, consentono di concentrare
ricchezza. La difesa della natura pubblica della conoscenza potrebbe essere il
veicolo principale per evitare la preoccupante dinamica paventata da Piketty.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


