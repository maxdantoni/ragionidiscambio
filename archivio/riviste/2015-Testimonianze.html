<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Crisi dell'euro, fine dell'Europa?</title>
    <base href="./">
    <link rel="stylesheet" href="/ragionidiscambio/stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/ragionidiscambio/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/ragionidiscambio/archivio/quotidiani/">Articoli su quotidiani</a></li>
	    
            <li><a href="/ragionidiscambio/archivio/interviste/">Interviste</a></li>
	    
            <li><a href="/ragionidiscambio/archivio/riviste/">Articoli su riviste</a></li>
	    
            <li><a href="/ragionidiscambio/archivio/interventi/">Interventi</a></li>
	    
            <li><a href="/ragionidiscambio/archivio/video/">Video</a></li>
	    
	</ul></li>

	<li><a href="/ragionidiscambio/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Crisi dell'euro, fine dell'Europa?<br>
    <div id="data-articolo">
	
	<em><a href="http://www.testimonianzeonline.com/2016/02/nn-502-503-declino-o-rinascita-leuropa-al-bivio/">Testimonianze</a></em>,
        502-503, Luglio-Ottobre 2015
      
    </div></h1>
  <div class="post-content">
  <p><em>Si è ripetuto, fino a farlo diventare un *mantra</em>, che alla radice della crisi dell’Eurozona ci sarebbe il debito pubblico. L’interpretazione corretta è che invece i colpevoli siano i debiti privati dei paesi periferici e i conseguenti squilibri nell’area. Ne consegue una rivisitazione delle interpretazioni che hanno dominato il dibattito economico e politico, ma anche la consapevolezza che, come purtroppo insegna la crisi greca, dalle impostazioni ordoliberiste dominanti è difficile tornare indietro.*</p>

<p><br /></p>

<p><strong>Vulgata errata</strong></p>

<p>È di poche settimane fa la pubblicazione di un ebook dal titolo <em>L’opinione
dominante sulla crisi dell’eurozona</em>, nel quale economisti di varie posizioni,
tra cui alcuni esponenti di punta del cosiddetto <em>mainstream</em>, presentano il
punto di vista condiviso su quanto è successo dal 2008 ad oggi nel nostro
continente. Il dato saliente è che tale visione condivisa è lontana dalla
vulgata che è stata ripetuta fino a diventare un vero e proprio <em>mantra</em> nei
media e nei <em>talkshow</em>, e somiglia invece in modo soprendente a quanto fin dal
2011 veniva affermato con forza soltanto da pochi commentatori, relegati ai
margini del del dibattito pubblico. Nel volume si sottolinea infatti come alla
radice della crisi dell’eurozona non vi siano l’eccesso di debito pubblico e
la scarsa disciplina fiscale, bensì l’espansione del debito privato nei paesi
periferici e i crescenti squilibri determinatisi come conseguenza tra i paesi
dell’eurozona.</p>

<p>L’integrazione finanziaria, favorita dall’adozione della moneta unica, aveva
incoraggiato, negli anni precedenti la crisi, l’afflusso di capitali dal
“centro” alla “periferia” dell’eurozona. Tale abbondanza di credito, lungi dal
favorire la convergenza economica, aveva spinto la domanda di beni di consumo
e di investimenti immobiliari, alimentando in alcuni casi (principalmente in
Spagna e Irlanda) vere e proprie “bolle” finanziarie e immobiliari. Allo
stesso tempo, determinando una maggiore inflazione rispetto ai paesi del
“centro”, aveva minato la competitività dei paesi della periferia, accentuando
gli squilibri. In un certo senso, è vero dunque che tali paesi avevano vissuto
“al di sopra delle proprie possibilità”, ma ciò non era stato tanto il
risultato di irresponsabilità dei rispettivi governi, quanto l’effetto della
disponibilità di capitali, liberi di spostarsi e di cercare le migliori
opportunità di profitto senza dover più sopportare nemmeno il rischio delle
fluttuazioni del cambio.</p>

<p>L’irruzione della crisi del 2008 aveva fatto crollare il castello di carte,
determinando quello che in gergo economico è detto “arresto improvviso”
(<em>sudden stop</em>) dei flussi di capitali, un fenomeno fino a quel momento per lo
più confinato alle economie emergenti indebitate in valuta estera. Del resto,
per i paesi che lo hanno adottato, l’euro non è in fondo equivalente ad una
valuta “estera”, su cui non esercitano un vero controllo? Lungi dal proteggere
le economie che lo avevano adottato, l’adozione dell’euro aveva reso tali
economie più vulnerabili, prive com’erano dell’ombrello protettivo fornito da
una propria moneta e una propria banca centrale.</p>

<p><strong>Formiche e cicale</strong></p>

<p>Spesa pubblica e politiche fiscali avevano dunque poco a che fare con la
dinamica descritta. Eppure fu proprio sugli stati nazionali e sui loro bilanci
(dunque sui contribuenti) che fu caricato il costo dei salvataggi bancari. Ed
è stato sui bilanci pubblici che, con le politiche di austerità, è stato
caricato il peso dell’aggiustamento macroeconomico. Non è dunque così
soprendente che, per garantire il necessario sostegno politico alle politiche
di austerità fiscale, la ricostruzione corretta della crisi sia stata relegata
nei circoli scientifici, mentre presso l’opinione pubblica veniva alimentata
la retorica dell’eccesso di spesa e dell’insostenibilità dei sistemi
pensionistici e di welfare.</p>

<p>Ragionare sulla crisi mettendo sul banco degli imputati non già le scelte dei
singoli governi, bensì gli squilibri emersi nell’ambito dell’eurozona, vuol
dire dover affrontare direttamente il tema della funzionalità della moneta
unica. Vuol dire assumere una prospettiva di sistema, abbandonando l’idea,
moralistica quanto caricaturale, di un’Europa fatta di popoli virtuosi e
popoli indisciplinati, questi ultimi responsabili della crisi e quindi
meritevoli di sopportarne i costi. Da un punto di vista sistemico,
l’indisciplina dei paesi debitori non è che il riflesso, speculare, della
strategia di crescita adottata dai paesi creditori. Il perseguimento di
surplus commerciali da parte di alcuni paesi richiede che altri paesi
realizzino deficit, e quindi si indebitino. Il “vivere al di sopra delle
proprie possibilità” dei paesi della periferia non era quindi che l’altra
faccia, speculare, di politiche di contenimento dei consumi nel “centro”. Le
formiche tedesche, per prosperare, avevano bisogno delle cicale greche,
spagnole, italiane che consumassero i beni prodotti, e alle quali veniva
fornito il credito necessario.</p>

<p>La tanto celebrata competitività della Germania si spiega certo con coraggiose
ristrutturazioni della base produttiva e investimenti, ma anche, in misura
rilevante, con politiche di contenimento del costo del lavoro. L’unificazione
tedesca e l’integrazione coi paesi dell’Est europeo avevano fornito un
formidabile strumento di pressione sul mercato del lavoro interno; a questo si
aggiunsero le riforme del governo Schroeder, che hanno ridotto le tutele e
indebolito ulteriormente la forza negoziale dei lavoratori. Le politiche dei
redditi tedesche, contenendo salari e consumi interni, alimentavano d’altra
parte i canali del credito concesso ai paesi periferici, mercati di sbocco dei
prodotti che la domanda interna tedesca non assorbiva. Se l’orientamento
all’export e l’accumulo di surplus commerciali non era certo una strategia
nuova per la Germania, la novità era la possibilità di praticarla nel contesto
di un sistema di cambi irreversibilmente fissi (laddove, in un sistema di
cambi flessibili, lo squilibrio sarebbe stato riassorbito da un riallineamento
tra le valute).</p>

<p><strong>Ordoliberismo</strong></p>

<p>Le politiche di austerità e le riforme strutturali vanno lette come una
risposta agli squilibri descritti. Esse puntano ad ottenere attraverso una
svalutazione “interna” di salari e prezzi ciò che non è più ottenibile
operando sul cambio, e comportano in pratica che gli altri paesi recuperino
competitività seguendo la Germania sulla strada della svalutazione del
lavoro. Il costo del riequilibrio è così interamente sopportato dai paesi in
crisi, che soffrono elevati livelli di disoccupazione, arretramento nei
diritti, un ridimensionamento del welfare.</p>

<p>È importante sottolineare che l’ostinazione ideologica con cui si perseguono
politiche di austerità non è qualcosa che può essere facilmente superato con
una modifica degli equilibri politici nei paesi europei o
nell’Europarlamento. L’ordoliberismo, l’impostazione culturale-ideologica che
orienta l’azione politica tedesca, è un tutt’uno con il modello di sviluppo
tedesco, orientato alla competitività e all’export. Ed è ormai iscritto in
modo profondo nell’assetto istituzionale dell’Europa, nei trattati che
regolano i rapporti fiscali e le modalità di azione della banca
centrale. Qualunque revisione della strategia di politica economica europea,
che puntasse al rilancio della domanda interna in Europa (il principale
mercato del pianeta) invece che ad un irrealistica estensione all’intero
continente del modello di crescita tedesco trainato dall’export, dovrebbe fare
i conti con una revisione profonda delle regole ma, soprattutto, con la
resistenza del paese più forte, restio a modificare il proprio modello di
sviluppo “vincente”.</p>

<p>Un tale cambiamento è reso quanto mai arduo dal fatto che la crisi ha
modificato in modo significativo i rapporti di forza interni all’Unione:
quello che doveva essere un rapporto tra pari è diventato una relazione
fortemente asimmetrica, in cui un paese è in grado di imporre le proprie
condizioni a tutti gli altri. Alla radice di tale asimmetria è il fatto che i
paesi “debitori” necessitano dell’ombrello protettivo della banca centrale,
che per garantire il proprio sostegno forzando in alcuni casi le maglie dei
trattati, necessita dell’assenso dei paesi creditori.</p>

<p><strong>Quando il governo di Tsipras si è arreso</strong></p>

<p>Quanto forte possa essere tale pressione è emerso in tutta evidente lo scorso
luglio, quando il governo greco di Tsipras ha dovuto arrendersi alle richieste
dell’eurogruppo, visto che l’alternativa sarebbe stato il prosciugamento della
liquidità delle banche greche, e quindi l’uscita disordinata dall’euro e il
tracollo del sistema finanziario del paese. Questo non ha comportato solo
l’accettazione di obiettivi di bilancio irrealistici; le condizioni imposte e
accettate entrano nel dettaglio di ambiti che non sarebbero materia
comunitaria, e il governo greco si è impegnato a concordare preventivamente
ogni iniziativa legislativa con le istituzioni che rappresentano i
creditori. Una forma di tutela mai vista prima in tempo di pace.</p>

<p>Le raccomandazioni che gli organi “tecnici” europei impongono agli stati
attraverso tale condizionalità ne stanno modificando profondamente la
struttura economica. Le riforme puntualmente elencate nelle raccomandazioni
ufficiali e ufficiose, come la famosa lettera della Bce dell’estate 2011,
puntano sulla deregolamentazione del mercato del lavoro, la liberalizzazione
dei settori “protetti”, a cominciare dai servizi di pubblica utilità, la
riduzione della generosità dei sistemi pensionistici pubblici, le
privatizzazioni. La “modernizzazione” in atto non è neutrale, ma risponde ad
una progetto di ristrutturazione in senso liberale delle economie europee, in
direzione di un ridimensionamento del ruolo dei sindacati, del sistema di
protezioni e tutele del lavoro, del welfare, del ruolo dello stato
nell’economia.</p>

<p>Un esito forse non previsto, ma non imprevedibile. Non dimentichiamo che
l’architettura dell’euro è figlia di una stagione precisa. Il clima
culturale-ideologico degli anni Novanta in campo economico vedeva l’egemonia
dal paradigma monetarista. Un impianto segnato dall’assunto che la
stabilizzazione macroeconomica fosse non necessaria se non addirittura
controproducente, e quindi fosse desiderabile limitare fortemente gli spazi
della politica fiscale, e dall’ìdea che l’unico obiettivo ragionevole per la
politica monetaria fosse la difesa dell’inflazione. La moneta senza stato era
il modo più efficace per imporre la disciplina ai governi. Il cosiddetto
“vincolo esterno” avrebbe costretto le opinioni pubbliche recalcitranti ad
accettare quelle riforme che risultava difficile realizzare per via
democratica. Un modo per contrastare, si diceva, le spinte populiste.</p>

<p><strong>Il sogno degli Stati Uniti d’Europa</strong></p>

<p>È ancora una volta la vicenda greca a mettere in luce come oggi la posta in
gioco non sia tanto economica (vista anche l’esiguità dei valori in
discussione) ma politica. Il tema è lo spazio di manovra per un paese che, a
seguito di una scelta democratica, voglia deviare dalla strada tracciata dalle
istituzioni europee. Un analogo conflitto si manifesta peraltro tra vincoli
europei e principi scritti nelle costituzioni nazionali: si pensi al caso
dell’art. 81 sul pareggio di bilancio, che sembra essere diventato una sorta
di super-principio capace di limitare la portata dei giudizi di
incostituzionalità.</p>

<p>Rispetto a questa tensione, che alimenta come reazione il diffondersi di un
sentimento anti-europeo e la crescita delle forze politiche euro-scettiche,
una risposta, particolarmente sentita a sinistra, è quella di invocare il
“completamento” dell’unione monetaria, cui dovrebbe essere affiancata
un’unione fiscale e quindi politica. Il sogno degli Stati Uniti d’Europa è
ancora capace di scaldare il cuore e la mente di molti europei. La ricetta in
questo senso è abbastanza chiara nelle sue linee di fondo: rafforzamento degli
organi rappresentativi, per restituire democraticità alle decisioni europee;
creazione di un bilancio federale in grado di attenuare con trasferimenti tra
stati gli squilibri generati dal mercato; condivisione del debito a livello
europeo; riforma del mandato della banca centrale, che non dovrebbe essere più
limitato al solo controllo dell’inflazione.</p>

<p>Quanto sia lontana tale prospettiva non può tuttavia sfuggire a chi consideri
la situazione con il dovuto realismo. Il progetto di un’unione più stretta e
solidale si scontra con il dichiarato rifiuto dei paesi del Nord Europa di
farsi carico dei problemi economici del Sud. L’unione fiscale accettabile per
i contribuenti tedeschi, olandesi, austriaci – così viene puntualmente
ribadito – non può essere una <em>transfer union</em>, un’unione che implichi
trasferimenti fiscali sistematici tra stati.</p>

<p>Anche sul versante del rafforzamento della democrazia, a meno di pensare che
basti un po’ di ingegneria istituzionale, il problema di creare un demos
europea non sarebbe certo risolto dal rafforzamento di qualche organo
rappresentativo o l’elezione diretta della commissione. Tali riforme rischiano
di essere puramente formali in assenza di un sentimento di comune
appartenenza, di un legame di solidarietà orizzontale che ad oggi
manca. Purtroppo, negli anni recenti, diffidenze e distanze tra gli europei
sono aumentate, è cresciuto il risentimento reciproco e rappresentazioni
caricaturali di tedeschi, greci, italiani; in questo contesto ogni progetto di
riforma delle istituzioni europee calato dall’alto rischia di essere un
ulteriore atto di <em>hybris</em> da parte di un’<em>élite</em>.</p>

<p>Ciò che è realisticamente sul tavolo, dati i rapporti di forza esistenti, è
ben altro. Quando il ministro tedesco Schäuble parla di unione politica,
indica null’altro che un rafforzamento del sistema di vincoli e di controlli
che limitino ulteriormente gli spazi di politica fiscale del governo. Per
ammissione dello stesso presidente Draghi, la prospettiva di una reale unione
fiscale, che dovrebbe prevedere qualche forma di mutualizzazione del debito,
non è all’ordine del giorno; a suo giudizio l’unica strada è quella di
procedere con ulteriori dosi di integrazione finanziaria, affidando ai mercati
e alla flessibilità del lavoro il compito di assorbire gli squilibri.</p>

<p><strong>Un progetto “scippato”</strong></p>

<p>Il quadro delineato descrive un’Europa ben diversa da quella auspicata da
generazioni di europeisti. È come se tale progetto fosse stata scippato e
dirottato. Non occorre dilungarsi sulle ragioni che hanno spinto molti di noi
a sostenere con convinzione il progetto di integrazione: la promessa di
pacificazione tra gli stati nazionali, la possibilità di un ruolo geopolitico
autonomo per l’Europa, la possibilità di recuperare, ad un livello
sovranazionale, una capacità di governo dei processi economici che sembrano
progressivamente sfuggire al controllo politico. Ma soprattutto l’ancoraggio
al modello sociale europeo, coi suoi elevati standard di sicurezza, protezione
sociale, tensione verso un’equa distribuzione delle risorse.</p>

<p>L’altezza di questo ideale rischia oggi però di imprigionarci in un
atteggiamento romantico e acritico. Il rischio è dare per scontato che ogni
progetto di integrazione, indipendentemente dai modi e dalle forme, sia
intrinsecamente buono e comporti di per sé un avanzamento della democrazia,
della libertà e della solidarietà. Non dovremmo invece dimenticare quanto
scriveva, già nel 1938, Fridrich von Hayek, nume tutelare del pensiero
neoliberale e liberista: nella sua visione, il “federalismo tra stati” avrebbe
fatalmente ridotto gli spazi di ingerenza del governo nell’attività economica,
e quindi la possibilità di perseguire politiche interventiste di carattere
regolatorio o redistributivo. L’eterogeneità di interessi, la mancanza di un
senso di comunità sufficientemente forte avrebbero reso lo stato federale uno
stato debole, molto simile allo “stato minimo” auspicato dall’economista
austriaco.</p>

<p>Se l’Europa ideale si giustificava come affermazione del modello sociale
europeo, l’Europa reale sembra esserne oggi la negazione, con la spinta a
ridurre le tutele del lavoro e a smantellare il sistema di welfare
pubblico. La cosa peggiore sarebbe accorgersi, troppo tardi, che un progetto
che è nato come forma di difesa dagli eccessi della globalizzazione non
regolate, è diventato, per errori di disegno e scarsa consapevolezza delle
classi dirigenti, strumento di realizzazione di quel progetto neoliberista che
si voleva contrastare.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


