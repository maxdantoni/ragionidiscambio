<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Economia e politica in Europa. Vincoli, contraddizioni, conflitti</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href=".//">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href=".//chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Economia e politica in Europa. Vincoli, contraddizioni, conflitti<br>
    <div id="data-articolo">
	
	<em><a href="http://tinyurl.com/jt6c73r">Seminario del Gruppo Parlamentare di Sinistra Italiana</a></em>,
        4 Dicembre 2015
      
    </div></h1>
  <div class="post-content">
  <p>Questa riunione, anche nella sua composizione, nasce da un tentativo di
mettere in comunicazione due network, due mailing list: una è quella, composta
prevalentemente di economisti e scienziati sociali, che avevamo costruito a
suo tempo attorno al dipartimento economico del Pd quando lo dirigeva Stefano
Fassina; l’altra è costituita da contatti accademici del Professor
Galli. Quindi, abbiamo qui oggi una composizione mista.</p>

<p>Rispetto al quadro generale tracciato da Galli, a me tocca, in questa
introduzione, proporre una prospettiva più economica. Ho pensato che a questo
scopo potesse essere utile un approccio per così dire autobiografico; non
certo per narcisismo, ma perché penso che un breve excursus sui passaggi
fondamentali di questi anni − sulle posizioni economiche che sono state mie e
di molti altri economisti impegnati a sinistra − sia utile per affrontare il
tema Europa, euro, e dintorni. Userò il “noi” per indicare che questi passaggi
sono stati il frutto di scambi e discussioni collettive, ma vale naturalmente
il solito disclaimer, per cui, come si dice in questi casi, in quello che dirò
tutti gli errori sono miei.</p>

<p>Uno sguardo retrospettivo non può che evidenziare un’evoluzione nella
percezione del problema, nelle aspettative sull’Europa. Parto dal 2010, dalla
crisi, rispetto alla quale rifiutammo fin da subito l’interpretazione allora
corrente che fosse una crisi dei debiti pubblici, per sostenere l’idea che la
determinante fossero invece gli squilibri esterni. L’interpretazione dominante
− che riconduceva il problema agli elevati livelli di debito e alla finanza
pubblica − ci sembrava pretestuosa, perché non aggrediva le cause. La nostra
interpretazione di allora è stata ora codificata in una consensus view, una
narrazione consensuale, sottoscritta da autorevoli economisti (Francesco
Giavazzi, Daniel Gros, Richaed Baldwin). Alcuni di questi economisti
rivendicano di aver sostenuto questa posizione sin dall’inizio. In realtà,
essi nella migliore delle ipotesi hanno lasciato fare, hanno consentito che
un’interpretazione moralistica in termini di «cicale» e «formiche» prendesse
piede, perché questo faceva gioco a che la crisi fosse comunque un’occasione
per una ristrutturazione in senso liberista della nostra economia. A questo
noi ci opponemmo.</p>

<p>2011−2012: è il periodo tra la lettera della BCE e il famoso whatever it takes
di Draghi; l’idea che l’aggiustamento degli squilibri passi da un lato per il
consolidamento fiscale, dall’altro per le riforme strutturali − quindi
svalutazione del lavoro. In quella fase non mettevamo in discussione l’euro,
perché la convinzione era che la moneta unica fosse il cardine di un progetto
politico che la sinistra aveva assunto e di cui si era fatta carico per
decenni. C’era quindi una motivazione politica forte, e anche alcune
motivazioni di ordine economico: il rischio che, in caso di uscita, si andasse
incontro ad «una Lehman al quadrato». Era la cosiddetta «dottrina
Eichengreen»: l’economista americano aveva affermato, in modo autorevole e per
molti anche convincente, che l’uscita dall’euro avrebbe avuto esiti
catastrofici dal punto di vista finanziario.</p>

<p>Dal momento che l’uscita dall’euro era in quella fase fuori discussione, la
prospettiva era quella di immaginare «un altro euro», cioè un aggiustamento
simmetrico degli squilibri, con politiche espansive nell’area tedesca, un
abbandono generale della linea dell’austerity, una BCE prestatrice di ultima
istanza, una soluzione duratura al problema del debito attraverso l’emissione
di eurobond, adeguati meccanismi che impedissero il dumping salariale. Sono
proposte che credo tutti conosciamo, anche perché tuttora vengono avanzate,
seppure con una convinzione sempre più debole rispetto alla loro possibile
accettazione. Rispetto all’ipotesi deflazione la posizione era, grosso modo,
che se 11aggiustamento salariale doveva esserci, che fosse realizzato
attraverso la concertazione e non attraverso la liberalizzazione del mercato
del lavoro. Questa era, per sommi capi, la posizione con cui, nell’area del Pd
che faceva capo a Bersani, si affrontarono le elezioni politiche del 2013.</p>

<p>C’era un moderato ottimismo rispetto alle successive scadenze politiche, si
immaginava la possibilità di una modifica negoziata delle politiche europee,
sostenuta da alcuni passaggi elettorali: le elezioni del 2012 in Francia
avevano visto la vittoria di Hollande (non che i socialisti francesi avessero
posizioni molto avanzate sul tema, ma era comunque uno spostamento rispetto a
Sarkozy); nel 2013 ci sarebbero state le elezioni in Italia e in Germania; nel
2014 le elezioni europee, e a seguire la presidenza italiana dell’UE. Si
sperava che emergesse un nuovo quadro di rapporti di forza in grado di far
cambiare direzione all’Europa. Eravamo ingenui? Eravamo certamente troppo
ottimisti. Da lì in poi andammo incontro ad una progressiva disillusione sulle
possibilità di un cambiamento per via politica. Ci rendemmo conto ad esempio
che da parte della principale famiglia della sinistra europea, quella
socialista, non solo non c’era la possibilità, ma probabilmente nemmeno la
volontà di cambiare la direzione generale di marcia. Questo ci appariva
evidente dai contatti ricorrenti con membri dei partiti socialisti di altri
Paesi, specialmente quelli dell’area tedesca, oltre che, ovviamente, dalle
prese di posizione ufficiali.</p>

<p>Nel frattempo maturava in me, in noi, la consapevolezza che l’euro non fosse
mal costruito tanto per un errore di disegno, ma perché quella costruzione era
l’unico modo possibile, sul piano politico, di realizzare la moneta unica: i
suoi evidenti difetti erano cioè caratteristiche che rispondevano a obiettivi
e interessi precisi − per usare la classica terminologia inglese, non erano
dei bugs bensì features dell’unione monetaria. A sostegno dell’euro così
com’è, c’era e c’è tutt’ora un’alleanza molto forte fra interessi nazionali
tedeschi − molto trasversali in Germania, a difesa delle politiche di sostegno
all’export − e una parte consistente delle élites degli altri Paesi, anche di
quelli che stavano subendo gli effetti peggiori della situazione. Tali élites
vedevano e vedono nel vincolo esterno un formidabile strumento di pressione
che consente di ristrutturare le economie in senso liberista. Possiamo
illuderci quanto vogliamo, ma il famoso cambio di rotta in Europa non era e
non è sul tavolo della discussione politica. Sul tavolo c’è altro: c’è la
linea Draghi, riforme strutturali più integrazione finanziaria, che è ben
esplicitata in documenti come quello cosiddetto «dei cinque presidenti».</p>

<p>Arriviamo così al 2015: la crisi greca ci fa compiere un passaggio
ulteriore. Rende chiaro il quadro anche a chi ancora aveva dei dubbi a
riguardo. Mostra che l’euro è uno strumento di pressione politica formidabile,
tale da rendere irrilevante l’esercizio della democrazia a livello nazionale,
almeno nei Paesi con elevato debito che necessitano dell’ombrello protettivo
della BCE. Nell’euro il debito rende alcuni Paesi particolarmente vulnerabili
e ricattabili e, al tempo stesso, nel contesto dell’euro, la riduzione del
debito con qualunque altro strumento è impedita. Gli strumenti che sono sempre
stati utilizzati per ridurre i debiti elevati − la repressione fiscale,
l’inflazione o il ripudio del debito − sono esclusi, per cui l’elemento
disciplinante obbliga a perseguire la strada degli avanzi di bilancio, cioè
del consolidamento fiscale a difesa dell’interesse dei Paesi creditori.</p>

<p>Qui termina il mio breve excursus, che illustra il percorso, faticoso e
sofferto, con cui da una posizione di appassionato europeismo sono approdato
ad una di grande disillusione. Nel frattempo, tra gli economisti e anche tra
molti politici a sinistra è sempre più chiaro che l’euro sia stato un errore −
e in molti lo ammettono ormai apertamente. Occorre tuttavia precisare che
riconoscere l’errore di vent’anni fa non porta necessariamente alla
conclusione che dall’euro si possa o si debba uscire − e infatti la questione
del futuro dell’euro resta molto aperta nel dibattito. La mia posizione in
proposito − ma su questo non voglio soffermarmi, perché vorrei toccare altri
temi − è che se ci fosse una strada politica per uscire, i vantaggi economici
supererebbero i costi (che pure sono rilevanti). Il problema è capire appunto
se tale strada esista, perché continua a non essermi chiaro come un’uscita,
magari unilaterale, possa essere il frutto di una decisione politica in senso
12proprio, cioè annunciata, su cui si raccoglie un consenso, si formula una
proposta di governo, e questa proposta viene votata democraticamente. Il
problema è che la tempistica per organizzare l’uscita è poco compatibile con
quella di una decisione democratica.  Questo mi pare il problema, politico più
che economico, con cui una posizione “no euro” deve misurarsi.</p>

<p>Vorrei aggiungere però due brevi osservazioni, alla luce delle quali la
questione dell’abbandono dell’euro non può essere facilmente liquidata. La
prima è che la posizione «è sbagliato, ma ce lo teniamo», prevalente tra molti
autorevoli economisti anche a sinistra, è a sua volta politicamente
debolissima. Con questo non intendo dire che la disfunzionalità dell’euro sia
tale da condannare la moneta unica a una fine necessariamente imminente. Una
rottura dell’euro è certamente possibile: potrebbe esserci un nuovo incidente,
una nuova crisi finanziaria che costringe qualche Paese a uscire; potrebbe
esserci qualche “incidente” di tipo politico, come la vittoria di un partito
della destra anti euro in un Paese dell’eurozona (es. Le Pen in Francia);
oppure potrebbe esserci − ma qui ci vuole una notevole dose di ottimismo − la
presa d’atto che non si può andare avanti e quindi una decisione consensuale
di “sciogliere” l’unione monetaria. È però anche possibile che niente di tutto
questo accada nel prossimo futuro, e che la situazione in cui siamo si
protragga, magari per un altro decennio. Per quanto disfunzionale, l’euro
potrebbe durare. Nel frattempo proseguirebbero la de-industrializzazione del
Paese, lo smantellamento dei diritti dei lavoratori, l’arretramento del
sistema di Welfare e l’attacco ai principi costituzionali. Il tempo purtroppo
non è una variabile secondaria, e gioca − ahimè − a nostro sfavore.</p>

<p>Il secondo punto sull’euro è che dobbiamo distinguere tra un euro che funziona
e un euro compatibile con politiche di sinistra.  Dobbiamo cioè intenderci su
cosa sia un «euro che funziona». Aggiustare l’euro, nel senso di evitare che
possa implodere, è possibile con un certo grado di cooperazione e minime
concessioni che evitino sia l’incidente sia le rivolte di popolo. Ma le
condizioni che servono per farlo funzionare in modo compatibile con politiche
di sinistra sono molto più stringenti e molto meno facili da ottenere, e
rispetto a questo obiettivo i potenziali alleati sono molti meno di coloro che
oggi invocano «più Europa».</p>

<p>Questo è un punto che credo dobbiamo sempre tenere presente. C’è un problema,
su cui è giusto insistere, di sopravvivenza della moneta unica, ma potremmo
arrivare a un assetto che consente sì alla moneta unica di sopravvivere, ma
continua a precludere ogni spazio di azione a una forza di sinistra. Da una
prospettiva europeista di sinistra, abbiamo sempre visto l’Europa come
un’ancora, un appiglio nelle battaglie per l’estensione dei diritti civili e
sociali (qui gioca la nostra prevalente autorappresentazione come Paese
immaturo rispetto ai vicini più evoluti) − una garanzia di accesso per noi al
modello sociale europeo. Ma in questo momento l’Europa si sta rivelando come
una minaccia proprio rispetto alle conquiste cui l’abbiamo sempre associata, e
questo è certamente un problema.</p>

<p>A corollario di quanto ho appena detto aggiungo che, stando nell’euro,
l’approccio negoziale di Renzi con l’UE non è poi così irragionevole. Anzi,
potremmo argomentare che è l’unico possibile. Renzi lo declina secondo la sua
ideologia e quella dei consiglieri economici di cui si è circondato: da un
lato cerca spazi fiscali attraverso un allentamento del vincolo di bilancio,
ma dall’altro porta avanti il progetto di ristrutturazione liberista,
sostanzialmente perché ci crede. Egli è il perfetto interprete della linea
riforme in cambio di attenuazione dell’austerità, che è la linea della
Commissione, della BCE e dei Paesi creditori. Ma anche se non ci credesse, le
riforme richieste sono quelle. Nel quadro degli attuali rapporti di forza non
so quanti spazi di manovra avrebbe un governo con un diverso orientamento. Non
dimentichiamo passaggi come l’approvazione del pareggio di bilancio,
precedenti l’arrivo di Renzi.</p>

<p>Il vincolo esterno rappresentato dall’impossibilità di controllare la moneta
riduce ogni spazio di azione. Un’aperta forzatura dei vincoli europei sarebbe
sanzionata in modo molto semplice. Non sarebbe necessario ricorrere a sanzioni
esplicite o a minacce di espulsione, basterebbe allentare la protezione
offerta dallo scudo della Banca centrale rispetto al nostro debito e ci
ritroveremmo in una situazione paragonabile a quella della fine del 2011 (o
della Grecia nel giugno-luglio 2015). Insomma: nell’euro si può certo fare
qualcosa di diverso rispetto a quanto fa il governo Renzi, specialmente sul
piano interno, ma non credo che un governo con un asse più a sinistra potrebbe
fare cose sostanzialmente diverse, a meno di mettere più radicalmente in
discussione il quadro dell’eurozona.</p>

<p>Veniamo alla seconda parte di questa mia introduzione, che riguarda le
prospettive. Cerco anche di riallacciarmi a quello che ha detto il Professor
Galli, che ha giustamente sviluppato l’analisi tenendo conto di una
prospettiva non limitata alla dimensione economica. Del resto, prima la crisi
ucraina e poi, soprattutto, quella siriana e il terrorismo riportano al centro
la dimensione geostrategica, e questo sembra cambiare un po’ il campo di gioco
rispetto a ragionamenti solo economici. Che l’aspetto geostrategico fosse
rilevante anche per la questione dell’euro ce lo ha rivelato del resto ancora
una volta la vicenda greca: la crisi di luglio ha messo in luce come gli Stati
Uniti, pur considerando sbagliata la linea dura tedesca, non siano disposti a
mettere in discussione l’euro. Pesa chiaramente la preoccupazione per la
tenuta della Nato.</p>

<p>La prima questione su cui vorrei soffermarmi è quella della «taglia». Non
trovo convincente la tesi, molto ricorrente, per la quale la sfida posta dal
mondo globalizzato si possa affrontare solo avendo una taglia, una dimensione,
adeguata. In termini economici sembrerebbe semmai più convincente la tesi
contraria: la globalizzazione rende meno importante la cartina
politica. Laddove − per dirla con Adam Smith − la divisione del lavoro è
limitata dalla dimensione del mercato, e il mercato segue i confini nazionali,
i processi di unificazione politica danno evidenti benefici economici. Questa
logica è alla radice della creazione degli Stati nazionali, e lo stesso
processo di integrazione europea è stato spiegato in questa maniera. Tuttavia,
la globalizzazione rende questo processo di ampliamento della dimensione
politica meno necessaria, perché abbiamo la mobilità anche senza unificazione
politica. L’unità politica può essere vista come un processo che da un lato
garantisce e facilita la mobilità interna (attraverso l’omogeneizzazione
culturale, normativa, linguistica, ecc.), e dall’altro realizza un sistema di
trasferimenti tra aree geografiche e classi sociali. Ma le due cose sono più
sostituti che complementi (cioè: nel momento in cui tu hai più mobilità, hai
anche meno necessità di trasferimenti). Ne segue che, sul piano economico,
l’argomento classico per cui l’economia globalizzata richiede quale risposta
un aumento della dimensione non è convincente; vi sono anzi buoni argomenti
per sostenere il contrario.</p>

<p>Altrettanto poco convincente è l’idea che integrazione significhi maggiore
capacità di governo dei processi economici. Qui mi limito a richiamare la
lucida (e per certi versi scioccante) argomentazione di Hayek. In un saggio
del 1938 l’economista austriaco sosteneva che la creazione di uno Stato
federale avesse come effetto – nella sua visione desiderabile – quello di
limitare la capacità di regolazione dello Stato, della politica, sul
mercato. Lo Stato federale regola e ridistribuisce di meno, e infatti Hayek
suggerisce che la prospettiva del federalismo inter-statuale è quella più
coerente con il suo progetto liberista. Ma anche senza scomodare Hayek, il
TTIP e il TPP ci offrono un esempio che dovrebbe farci dubitare del fatto che
il governo sovranazionale rappresenti una tutela della nostra capacità di
regolare il mercato.</p>

<p>Va detto che la dimensione geostrategica impone di riconsiderare almeno in
parte quanto ho detto, perché sul piano militare le economie di scala sono
innegabili. Dobbiamo interrogarci su quanto questa dimensione possa prendere
il sopravvento su quella economica nel futuro prossimo. Indubbiamente in
questo momento ha un peso, se non altro per l’onda emotiva scatenata dai fatti
di Parigi, e non a caso la reazione immediata è stata quella di riaffermare
l’unità europea di fronte alla minaccia esterna. La questione va senz’altro
affrontata in queste nostre discussioni. Sentendo parlare di difesa comune, mi
chiedo però se non rischiamo di fare della difesa comune una sorta di «nuovo
euro», una costruzione messa in atto sulla spinta delle minacce reali o
percepite, difficilmente reversibile, i cui costi emergono solo
successivamente.</p>

<p>Il secondo nodo problematico riguarda i costi dell’integrazione. Se, come
abbiamo detto, i benefici sono dati dalla possibilità di sfruttare la
dimensione per fornire beni pubblici (la difesa è appunto uno di questi beni
pubblici) a costo più basso, i costi derivano dal fatto che la fornitura di
tali beni pubblici è tanto più difficile quanto maggiore è l’eterogeneità
interna alla collettività che ne dovrebbe beneficiare.  L’eterogeneità degli
interessi a livello europeo è stata anch’essa evidenziata dalla crisi.</p>

<p>Andando all’osso, l’integrazione politica può essere descritta come la
sostituzione di una logica contrattuale (e quindi un processo decisionale
unanimistico) con una maggioritaria. Con l’integrazione, in ultima analisi,
gli Stati rinunciano ad un diritto di veto per accettare un principio di
maggioranza. Ma sappiamo che eliminare il diritto di veto è auspicabile quando
siamo di fronte a un gioco a somma positiva: in quel caso il diritto di veto
rischia infatti di rappresentare un ostacolo all’ottenimento dei vantaggi
comuni, visto che chi può esercitarlo lo utilizzerà per ottenere vantaggi
distributivi anche a scapito del raggiungimento di un accordo mutuamente
vantaggioso. Se invece il gioco è a somma zero o se i benefici sono molto
diversificati, abbandonare l’unanimità per la maggioranza non è una buona
idea, perché il rischio è il prevalere di una maggioranza su una
minoranza. L’aspetto distributivo tra maggioranza e minoranza diventa in
questo caso prevalente, e quindi è possibile l’esproprio della maggioranza nei
confronti della minoranza. A questo riguardo, dobbiamo chiederci se gli
interessi di cui stiamo parlando siano meglio difesi rinunciando al diritto di
veto. Pensiamo, ad esempio, al Medio Oriente o al Mediterraneo: c’è realmente
coincidenza o vicinanza di interesse tra l’Italia, la Germania e i
protagonisti di un’Europa unificata, oppure i rapporti mediterranei verrebbero
sacrificati in nome di un interesse europeo superiore?</p>

<p>Terzo punto: il successo dell’integrazione si basa sulla previsione o
l’auspicio che l’unità politica crei quell’omogeneità tra Paesi europei che al
momento non c’è. L’omogeneità sarebbe cioè, almeno in parte, endogena rispetto
all’unificazione politica. Da questo punto di vista l’analogia è tra la
creazione degli Stati Uniti d’Europa e quella degli Stati nazionali, quando i
localismi vennero superati in nome dell’unità nazionale. Il processo di
integrazione politica ha dunque, in questo senso, le caratteristiche di un
progetto analogo a quelli dei nazionalismi dell’età moderna, e come quelli
richiede un’azione di omogeneizzazione istituzionale, culturale, e normativa,
che in parte è già in atto attraverso l’attività delle istituzioni di
Bruxelles. Ciò che non dobbiamo dimenticare è che questi processi hanno
vincitori e vinti, e sono le minoranze e le periferie a pagare i costi più
elevati. Non sono quasi mai, che io sappia, processi cooperativi, ma più
spesso esiti di guerre di conquista, cui segue un’omogeneizzazione forzata di
norme, di cultura, di lingua e così via. La capacità di seduzione del processo
di integrazione europea è data anche dall’essere percepito come il primo caso
nella storia di realizzazione di un progetto di nation building per via
consensuale e realmente democratica.</p>

<p>Questa rappresentazione sottovaluta tuttavia le asimmetrie presenti tra i
partecipanti. Asimmetrie non solo tra regioni e Paesi, ma anche tra classi
sociali. È chiaro infatti che questo tipo di processi ha un costo diverso se
si è parte dell’élite cosmopolita, se i tuoi figli hanno avuto opportunità di
studio all’estero e quindi sono a proprio agio nello spazio europeo, oppure di
attività più legate al contesto locale, che rischiano di essere travolte. Non
vorrei che, in nome di questo progetto, la sinistra si trovasse a difendere
l’interesse dell’élite cosmopolita trascurando quello di chi, confinato alla
dimensione “provinciale”, è più vulnerabile. Non è un caso che siano proprio
le classi popolari della “provincia” a rivolgersi alla destra nazionalista.</p>

<p>Quarto e ultimo punto: i rapporti di forza correnti. Per una prospettiva di
integrazione il momento che stiamo vivendo è il peggiore
possibile. Istituzionalizzare e quindi procedere verso l’integrazione delle
istituzioni rischia di istituzionalizzare in primo luogo l’attuale asimmetria
dei rapporti di forza. Niente ci assicura infatti che nella negoziazione da
cui dovrebbe nascere la nuova Europa politica riusciremo a spostare gli
equilibri rispetto alla situazione asimmetrica in cui ci hanno portato i primi
dieci anni di euro e la successiva crisi. È 15verissimo quello che diceva la
relazione precedente: la Germania non ha la possibilità di far avanzare una
propria egemonia politica, che è prevalentemente economica, ma l’unione
politica rischia di essere il veicolo per dare all’egemonia economica una
valenza anche politica.</p>

<p>Ho voluto mettere in fila alcune risvolti del processo di integrazione
politica che, nel dibattito, vengono troppo facilmente trascurati, con
l’effetto di dare una rappresentazione irrealisticamente ottimistica della
prospettiva del “più Europa”. Mi rendo conto che queste mie note critiche
possono facilmente essere interpretate come nostalgia per lo Stato nazione di
un’epoca ormai passata. Su questo punto, occorre aver chiaro però di cosa
parliamo e cosa realmente è in gioco: gli Stati nazionali sono il luogo in cui
è maturata la democrazia moderna come la conosciamo, e dove tale esercizio
della democrazia è riuscito a trovare un modo per convivere con il
capitalismo, imbrigliandone e temperandone gli esiti peggiori. Sono il luogo
di elaborazione delle costituzioni, che qualcuno ha criticato perché
eccessivamente influenzate da socialismo e antifascismo. Entro una visione di
sinistra, la prospettiva di un abbandono di questo “luogo” dovrebbe come
minimo porsi il problema se l’alternativa offra comparabili garanzie sulla
possibilità di esercizio dei diritti democratici e sociali.</p>

<p>Come ha detto l’economista Dani Rodrik, la globalizzazione rende impossibile
la coincidenza di sovranità e democrazia in capo allo Stato. Nemmeno nello
schema di Rodrik, tuttavia, la globalizzazione è un processo naturale e
ineluttabile. Alcuni degli aspetti più destabilizzanti della globalizzazione
economica, come l’ipertrofia della finanza e la mobilità incontrollata dei
capitali, sono l’effetto di precise scelte politiche; e non è così ovvio che
quelle stesse tecnologie delle comunicazioni che sono considerate il
principale motore dei processi di globalizzazione non possano essere
utilizzate per restituire alla politica, e quindi alla democrazia, una
capacità di controllo che limiti gli effetti più nocivi dei processi
economici.</p>

<p>Chiaramente si tratta di inventare o di immaginare un diverso rapporto tra
sovranità degli Stati ed esigenze di governo globale dei processi economici e
geostrategici. Non credo che le uniche opzioni siano il «vecchio» nazionalismo
degli Stati e il «nuovo» nazionalismo di un super-Stato europeo. Credo non si
debba dare nulla per scontato a questo riguardo. Negli anni Novanta la
sinistra, sia nelle sue espressioni più direttamente politiche sia in quelle
intellettuali, ha perso di vista il quadro generale e ha sposato la tesi
dell’ineluttabilità dei processi economici e sociali. Cerchiamo di fare in
modo che non accada di nuovo.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


