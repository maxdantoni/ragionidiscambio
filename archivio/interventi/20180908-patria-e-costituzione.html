<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Se il prezzo per l'Europa è la rinuncia al suo modello sociale</title>
    <link rel="stylesheet" href="/stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="/favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
    <!-- twitter card per la pubblicazione dell'anteprima su twitter -->
    <meta name="twitter:card" content="summary" />
    <meta name="twitter:site" content="@maxdantoni" />
    <meta name="twitter:title" content="Se il prezzo per l'Europa è la rinuncia al suo modello sociale" />
    <meta name="twitter:description" content="Siamo stati europeisti in nome dell'affermazione di un modello sociale basato su elevata protezione sociale e regolazione dei mercati. La UE si è sviluppata in modo conflittuale con questo modello, e lo smantellamento degli stati nazionali è un rischio per la sopravvivenza dello stato sociale e per la democrazia" />
    <meta name="twitter:image" content="http://www.ragionidiscambio.it/images/sacrificio-isacco.jpg" />
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Se il prezzo per l'Europa è la rinuncia al suo modello sociale<br>
    <div id="data-articolo">
	
	<em>Intervento al convegno "Dalla parte del lavoro", in occasione del lancio dell'associazione "Patria e Costituzione"</em>,
        8 Settembre 2018
      
    </div></h1>
  <div class="post-content">
  <p>Perché siamo stati convinti europeisti?
Consentitemi di partire con una citazione: rispetto agli americani,</p>

<blockquote>
  <p>«gli europei avevano deliberatamente scelto di lavorare meno, guadagnare
meno e fare una vita migliore.  In cambio di tasse eccezionalmente elevate
(ostacolo alla crescita e all’innovazione, secondo i critici angloamericani)
godevano di servizi medici gratuiti o quasi, della possibilità di un precoce
pensionamento e di una straordinaria serie di altri servizi pubblici e
sociali. Avevano una vita più sicura e – in parte proprio per questo – più
lunga, godevano di salute migliore (pur spendendo molto meno) e il numero di
persone in condizioni di povertà era nettamente inferiore. Era questo il
‘modello sociale europeo’. Indubbiamente era molto costoso, ma, per la
maggior parte, la promessa di un lavoro sicuro, di imposte progressive e di
generose sovvenzioni sociali rappresentava un implicito contratto tra
governo e cittadini. Secondo i dati dell’eurobarometro, una stragrande
maggioranza riteneva che la povertà fosse causata da circostanze sociali e
non da incapacità individuale ed era pronta a pagare più imposte se fossero
state utilizzate per ridurre la povertà. Come facilmente prevedibile, la
posizione era particolarmente diffusa nei paesi scandinavi, ma era quasi
altrettanto prevalente in Gran Bretagna, Italia e Spagna. C’era un consenso
internazionale e senza distinzione di classe sul dovere dello Stato di
proteggere dai rischi di una disgrazia o del mercato; né lo Stato né le
aziende potevano trattare i dipendenti come unità anonime di
produzione. Responsabilità sociale e profitto non dovevano essere
incompatibili: la ‘crescita’ era cosa lodevole, ma non a tutti i costi (…)
Si trattava di una determinata percezione (talvolta esplicitamente espressa
in leggi e documenti) circa l’equilibrio tra diritti sociali, solidarietà
civica e responsabilità collettiva, ritenuto appropriato e possibile per lo
Stato moderno»</p>
</blockquote>

<p>Il testo è tratto dal capitolo conclusivo (dal titolo: “L’Europa come stile di
vita”) dell’ultimo grande lavoro di T. Judt, Dopoguerra, 2005, opera
monumentale sulla recente storia europea.</p>

<p>Ebbene, noi siamo stati (e in parte ancora siamo) europeisti perché abbiamo
visto nell’Europa una missione. Quella di insegnare al mondo la convivenza
pacifica tra stati che per secoli si sono combattuti, e quella di offrire al
mondo un modello di organizzazione sociale che tenesse insieme i vantaggi del
capitalismo riducendone al minimo i costi sociali.</p>

<p>L’identità europea, gli scambi culturali, la comunanza di valori, sono un dato
di fatto, da secoli, che precede e sopravviverà a progetti politici. D’altra
parte, di progetti politici di unificazione europea ce ne sono stati molti e
diversi, dal Sacro Romano Impero a imprese scellerate come quello di
unificazione sotto il Reich hitleriano. Il nostro europeismo – parlo per me,
ma credo che il sentimento sia condiviso – si basava sull’idea che l’Europa
fosse portatrice del compromesso più avanzato raggiunto tra democrazia,
istanze sociali e capitalismo.  Questo compromesso non era esso stesso frutto
dell’Europa come progetto unitario. Era l’esito dovuto a percorsi e
traiettorie differenti nei decenni precedenti, ma con degli indubbi elementi
di convergenza.</p>

<p>Senza esagerare le differenze con gli Stati Uniti (dovremmo trascurare il New Deal),
il tratto peculiare era quello ben descritto da Judt: sicurezza e protezione
sociale, contenimento delle diseguaglianze, regolazione dei mercati fino alla
partecipazione pubblica alla gestione dei servizi e delle
infrastrutture. L’idea era che l’unione politica in dimensione continentale
potesse meglio contribuire ad affermare tale modello. Ma non è questo che
vediamo oggi realizzarsi.</p>

<p>Il progetto europeo si è sviluppato nell’ambito e come risposta alle sfide
posta dai processi di globalizzazione. Processi non certo naturali, ma frutto
di scelte ben precise. Dopo il periodo di Bretton Woods, che aveva garantito
un equilibrio tra stabilità monetaria e apertura agli scambi, la
globalizzazione aveva determinato una progressiva deregolamentazione dei
flussi di capitale, con l’idea che tale mobilità avrebbe determinato
un’allocazione del capitale più efficiente. L’effetto collaterale di dare ai
capitali un potere di interdizione sulle politiche. In economia, la mobilità,
la disponibilità di usi alternativi, è sempre un elemento di forza.
Prendendo questo contesto come un dato ineludibile, si fece strada l’idea
della inadeguatezza degli stati nazionali. Le diverse identità nazionali, e la
diversità istituzionale che si portavano dietro, erano un ostacolo, erano
un’anacronistica zavorra per il processo di unificazione continentale.</p>

<p>Ma il progetto europeo prevedeva anche un versante “interno”. In molti dei
protagonisti dell’epoca c’era l’idea era che il mercato unico e la spinta
concorrenziale che essa determinava avrebbero portato ad una modernizzazione
dell’economia, ad una sua riforma. In nessuno questa idea è espressa in modo
così lucido come in Guido Carli, che decrive lucidamente il passaggio di
Maastricht come l’adozione del “vincolo esterno” che, elemento di disciplina
per un paese che faticava a liberarsi dell’eredità ideologica del comunismo e
del pensiero sociale cattolico.</p>

<blockquote>
  <p>È stupefacente constatare l’indifferenza con la quale in Italia è stata
accolta la ratifica del trattato di Maastricht (…) La cosa è tanto più
difficile da comprendere se si considera che per l’Italia, più che per tutti
gli altri Paesi membri della Comunità, il trattato rappresenta un mutamento
sostanziale, profondo, direi di carattere “costituzionale”.</p>

  <p>L’Unione Europea implica la concezione dello “Stato minimo”, l’abbandono
dell’economia mista, l’abbandono della programmazione economia, la
ridefinizione delle modalità di composizione della spesa, una
redistribuzione delle responsabilità che restringa il potere delle assemblee
parlamentari ed aumenti quelle dei governi, l’autonomia impositiva degli
enti locali, il ripudio del principio della gratuità diffusa (con la
conseguente riforma della sanità e del sistema previdenziale), (…)</p>
</blockquote>

<p>L’assetto di Maastricht e la moneta unica venivano da Carli celebrati per il
fatto che avrebbero determinato la fine dell’economia mista e la premessa
della assunzione profonda della logica del mercato nel tessuto sociale
economico del Paese.</p>

<p>Sarà compito degli storici chiarire come abbia potuto la sinistra aderire ad
un progetto, la moneta unica, che poteva essere a ragione letto in questo
modo, e che fino a pochi anni prima aveva visto con sospetto, leggendovi una
premessa ad un cambiamento dei rapporti di forza tra capitale e lavoro.
Credo cha a questo riguardo abbia giocato un ruolo importante la profonda
sfiducia delle classi dirigenti, soprattutto a sinistra, sulla tenuta della
democrazia, l’idea di una democrazia fragile, immatura, bisognosa di un
tutore. Ricordo bene lo shock che fu per tutti noi la vittoria di Berlusconi
del 1994, quando, dopo il crollo dei partiti di governo della I Repubblica,
sembrava che la strada fosse spianata per una maggioranza di sinistra. Credo
che in molti in quell’occasione si sia radicata ll’idea che la nostra
democrazia non potesse essere lasciata in balia del voto degli italiani,
l’idea che l’Italia fosse un paese «strutturalmente di destra». In
quest’ottica, legarsi ancora più strettamente all’Europa doveva servire come
ancoraggio alle democrazie liberali, perché l’alternativa sarebbe stata una
sua deriva verso qualche forma di populismo di marca sudamericana o peggio.</p>

<p>Purtroppo gli effetti del “vincolo esterno” si manifestarono in modo molto
netto fin da subito. Tra gli esiti immediati ne individuo tre in particolare:</p>

<ul>
  <li><em>Le privatizzazioni</em>, sotto la spinta della disciplina sugli aiuti di stato
e su un accordo esplicito, poi come elemento di buona volontà per rientrare
nei parametri di Maastricht. Ciò determinò ad esempio l’affrettata e
discutibile privatizzazione delle autostrade.</li>
  <li><em>La dinamica del debito</em>: l’Italia potè partecipare con più sicurezza al
trend di riduzione dei tassi di interessi (che per la verità non fu affatto
esclusivo dei paesi aderenti all’euro). In cambio, rinunciando all’effetto
dell’inflazione e ridenominando il debito in una valuta della quale non
aveva il controllo diretto, la sostenibilità del debito fu resa più incerta
(come dimostra la crisi del 2011, l’appartenenza all’euro non fornisce una
difesa automatica, al più una difesa condizionata a scelte politiche
determinate altrove); inoltre, quello costringere il rientro dal debito
attraverso avanzi primari in contesto di bassa crescita e bassa inflazione
non è una scelta neutrale, è chiaramente una scelta a favore dei
creditori. Giova ricordare a questo riguardo che in questo caso i creditori
sono i detentori di ricchezza, i debitori sono coloro che pagano le imposte
in Italia.</li>
  <li>Terzo e fondamentale aspetto: <em>le riforme del mercato del lavoro</em>. Il
vincolo esterno doveva alzare l’asticella e realizzare quella selezione
delle imprese più efficienti e più dinamiche. In realtà essa determina una
spinta a liberalizzare i rapporti di lavoro al fine di contenerne il costo.
Il mercato del lavoro è diventato il punto di caduta delle tensioni esterne
tra gli stati aderenti. La svalutazione interna un rimpiazzo di quella
esterna, non più possibile. Nell’ambito dell’eurozona, ci troviamo in
diretta concorrenza con un Paese che ha una superiore capacità di contenere
i costi e inflazione a fronte di aumenti di produttività, e che realizza
politiche mercantiliste. Ciò determina, come sappiamo, una spinta a
comprimere il costo del lavoro e i diritti dei lavoratori.</li>
</ul>

<p>Insomma, laddove mancò la lungimiranza ci viene in soccorso il senno di poi, e
non può sfuggire lo scarto tra le ragioni del progetto (l’affermazione del
modello sociale europeo) e la cupa realtà.</p>

<p>Gli italiani sono diventati euroscettici perché hanno visto il tradimento del
patto implicito.  Dico gli italiani, ma ovviamente l’effetto non è stato
simmetrico: c’è chi era più attrezzato e più implicitamente protetto, e quindi
ha sofferto in modo più limitato i costi che ho descritto.</p>

<p>Ciò ha avuto ovvie conseguenze politiche: il consenso a sinistra è rimasto
sempre più confinato nelle categorie protette, in parte rappresentate dai
famosi “ceti medi riflessivi”.  La parte più colpita non si è sentita
rappresentata e si è rivolta altrove. È storia nota, che è superfluo ribadire,
se non per richiamare quello che a mio avviso uno dei risvolti più grotteschi
di questa incapacità di leggere la realtà: oggi sentiamo vagheggiare la
superiorità del “governo dei competenti” (spesso si tratta di competenti
auto-definitisi tali), sentiamo letture del conflitto politico basate sulla
contrapposizione tra colti e ignoranti, cose che avrebbero fatto inorridire i
leader della sinistra di un tempo. L’idea implicita in molte di queste
affermazioni è il suffragio universale e la democrazia siano un problema.  Lo
scollamento che si è determinato è qualcosa che va ben oltre la politica: è
evidente la sfiducia che la maggior parte dei nostri concittadini nutre ormai
per ogni autorità, non solo nel campo dell’informazione, ma anche in quello
della sanità, della scienza. Se c’è un problema, tacciare il mondo di
ignoranza non serve, bisogna ricostruire un rapporto di fiducia, cercando di
capire perché tale fiducia sia venuta a mancare.  Nel quadro descritto, la
sinistra appare oggi come la forza di chi se la cava. “L’Italia che non ha
paura” è lo slogan scelto dal Pd. Ma il problema è che l’Italia ha paura. Non
solo o non principalmente di qualche migliaio di immigrati irregolari. C’è
paura del futuro, abbiamo paura per le prospettive dei nostri figli, che
spesso devono andare a vivere a migliaia di km per trovare un lavoro
decente. All’Italia che ha paura il governo si propone offrendo difesa e
protezione.</p>

<p>Cosa dovrebbe fare la sinistra? Torno al mio punto iniziale: il modello
sociale caratterizzato da elevata protezione, regolazione eccetera. Lo stato
sociale uno strumento di redistribuzione, ed è un meccanismo per eguagliare le
opportunità, ma è soprattutto un meccanismo di assicurazione dai grandi rischi
dell’esistenza. È qualcosa che serve a ridurre il rischio di essere esposti
alla dinamica distruttiva-creatrice del capitalismo. Protegge da rischi che il
mercato non è in grado autonomamente di assicurare, se non a costo elevato e
in modo incompleto. I rischi sulla salute, la malattia, l’invalidità, la
vecchiaia, il rischio di perdere la propria occupazione, il rischio di perdere
l’accesso a beni essenziali per sé e per i propri figli nel caso in cui la
vita non ci riservi il successo che avevamo sperato.</p>

<p>Secondo un’interpretazione diffusa (a destra, ma anche da economisti vicini al
Pd) il problema degli italiani sarebbe il fatto di non essere sufficientemente
esposti alla “durezza del vivere”. Non ho nessuna simpatia per certi eccessi
di protezione verso i figli, ma qui parliamo d’altro. Parliamo del fatto che
solo quando protetti dai grandi rischi, non altrimenti assicurabili, le
persone manifestano a loro volta una propensione a rischiare, a mettersi in
gioco, a innovare ecc. In questo senso, tra stato sociale e performance di
mercato non c’è necessariamente conflitto. Un welfare efficace non è un costo,
ma una precondizione dello sviluppo.  La sinistra avrebbe insomma nella
propria storia le risorse per rispondere a questo bisogno di sicurezza e
protezione, ma le ha abbandonate in nome di altro.</p>

<p>Come dicevo, abbiamo associato il modello di elevata protezione sociale
all’Europa. Ma il suo sviluppo è stato possibile all’interno della realtà
degli stati nazionali. Storicamente, gli stati nazionali hanno svolto una
duplice funzione di sostegno allo sviluppo del capitalismo: la prima è quella
di omogeneizzare la cultura, rendendo possibile la condivisione di codici di
comunicazione, uniformando regole e norme, linguaggi. Ciò al fine di garantire
la mobilità settoriale e territoriale richiesta dal sistema capitalista. La
seconda è stata quella di fornire protezione, anche nel senso che
dicevo. Questo è andato in parallelo con la progressiva apertura alla
partecipazione democratica, con l’allargamento il suffragio e la nascita dei
partiti di massa. La protezione sociale, lo sappiamo, è stato anche il prezzo
da pagare per la stabilità sociale (e per evitare i guai peggiori di una
rivoluzione).</p>

<p>Insomma: stato nazionale, forme di protezione sociale e democrazia sono
istituzioni che si sono storicamente sostenute a vicenda. Lo stato su base
nazionale ha garantito quel senso minimale di identificazione e di missione
comune, e quindi di fiducia reciproca, che solo rende possibile l’esercizio
della democrazia e che solo garantisce la base di sostegno all’idea di
redistribuzione. Sono solidale con chi percepisco parte della comunità, simile
a me, perché al suo posto potrei esserci io. Per questo, come confermato da
molti studi, l’intensità della redistribuzione e della protezione sociale è
funzione del grado di coesione e anche di omogeneità della comunità. Società
divise su linee di frattura (etniche, linguistiche, religiose) hanno più
difficoltà. Se è vero che spesso gli stati nazionali si sono formati laddove
c’era omogeneità, sarebbe un errore esagerare tale aspetto. La “comunità
immaginata” della nazione, l’idea di patria comune fondata su una storia
comune, è stata spesso ciò che ha consentito di trovare l’unità al di sopra di
tali divisioni. La nazione ha assolto molto bene, quando si sia stati attenti
a evitare degenerazioni in senso aggressivo e imperialistico, al compito
difficile di consentire la realizzazione di obiettivi comuni, di organizzare
la solidarietà e la possibilità di decidere collettivamente da parte di
comunità composte da milioni di persone, se ci pensiamo qualcosa di
formidabile.</p>

<p>L’idea di realizzare a livello europeo qualcosa di simile al processo di
costruzione di una realtà nazionale che gli stati hanno sperimentato nell’età
moderna è certamente affascinante, ma anche molto difficile ed estremamente
rischioso. Rispetto ai secoli passati alcune condizioni cruciali sono diverse:
bisogna fare i conti con la democrazia, c’è fortunatamente avversione allo
strumento della guerra, c’è resistenza all’idea che la cultura di un paese
debba prevalere su quella di altri. Tutte cose estremamente positive, ma tali
da impedire quelle forzature che hanno caratterizzato tutti i processi di
unificazione nazionale, segnati da guerre, assimilazioni forzate, imposizioni
autoritarie. Tutti i processi di unificazione nazionale hanno il loro lato
oscuro e già questo raccomanderebbe prudenza.</p>

<p>Dovremmo d’altra parte riflettere sul possibile esito di un’unificazione
compiuta in assenza delle necessari condizioni in termini di coesione. È noto
il modo in cui l’unificazione di stati indipendenti era descritta
dall’economista e filosofo liberale Friedrich von Hayek, che nel 1937, in un saggio su
le condizioni economiche per il federalismo interstatuale affermava:</p>

<blockquote>
  <p>«Se le unità sovrane fossero molto più larghe di oggi, sarebbe molto più
difficile porre sugli abitanti di una regione il peso dell’assistenza agli
abitanti di un’altra regione molto distante, diversi da loro non solo nel
linguaggio ma in quasi ogni altro aspetto. La pianificazione, o la direzione
centrale dell’attività economica, presuppongono l’esistenza di ideali comuni
e valori comuni. È chiaro come le persone saranno riluttanti a sottostare a
qualsiasi interferenza nei loro affari quotidiani quando la maggioranza che
dirige il governo è composta di persone di diverse nazionalità e
tradizioni.»</p>
</blockquote>

<p>Per von Hayek, insomma, sembrano esserci ben pochi dubbi sul fatto che lo spazio
per la regolazione della vita economica sarà molto più ristretta per il
governo centrale di una federazione di stati di quanto non lo sia per gli
stati nazionali. In una federazione di stati molti dei poteri economici che
oggi sono normalmente affidati agli stati nazionali, non potrebbero essere
esercitati né dalla federazione né dagli stati individuali. «Questo implica
che dovrebbe esserci complessivamente un minore governo dell’economia perché
la federazione sia realizzabile.» Hayek auspicava la federazione di stati
perché vi vedeva il terreno propizio per affermare l’ideale liberista di stato
minimo.</p>

<p>A queste considerazioni generali dovremmo aggiungere quanto è sotto i nostri
occhi in Europa. La realizzazione dell’unità a partire dall’unificazione
monetaria è stata un errore, ormai tutti lo ammettono. L’unione monetaria ha
accentuato asimmetrie e conflitti, a cominciare dalla contrapposizione tra
paesi debitori e creditori, ha accresciuto i sentimenti di sospetto se non di
ostilità reciproca. In breve, ha reso ancora più difficile pensare ad
un’unificazione politica.</p>

<p>E infatti tale unificazione non è sul tavolo. Chi conosca un minimo i progetti
di “deeper union” discussi a livello europeo sa benissimo che non c’è nessuna
evoluzione positiva nel senso di un’Europa solidale, ma c’è solo l’idea di
rafforzare i meccanismi esistenti.  Occorre al contrario rendersi conto degli
aspetti regressivi sul piano sociale del progetto europeo per come esso è
realmente, del mercato unico e dell’euro. Andando avanti su questa strada,
l’integrazione europea rischia di doversi costruire sulle rovine del suo
modello sociale.  D’altra parte, legare oggi ogni l’iniziativa politica alla
speranza di un’ipotetica Europa federale, sacrificando a tale sogno lo
strumento più efficace che abbiamo saputo inventare per arginare il
capitalismo, ovvero lo stato con il suo sistema di regolazione e protezione
sociale, non è una scelta saggia. Se ci stanno a cuore diritti sociali e
democrazia non possiamo permetterci lo smantellamento dello stato nazionale e
il depotenziamento delle sue funzioni che qualcuno, anche a sinistra,
dissennatamente auspica.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/sacrificio-isacco.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


