<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - L'imposta sulla casa è la sconfessione del federalismo</title>
    <base href="./">
    <link rel="stylesheet" href="/ragionidiscambio/stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/ragionidiscambio/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/ragionidiscambio/archivio/quotidiani/">Articoli su quotidiani</a></li>
	    
            <li><a href="/ragionidiscambio/archivio/interviste/">Interviste</a></li>
	    
            <li><a href="/ragionidiscambio/archivio/riviste/">Articoli su riviste</a></li>
	    
            <li><a href="/ragionidiscambio/archivio/interventi/">Interventi</a></li>
	    
            <li><a href="/ragionidiscambio/archivio/video/">Video</a></li>
	    
	</ul></li>

	<li><a href="/ragionidiscambio/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>L'imposta sulla casa è la sconfessione del federalismo<br>
    <div id="data-articolo">
	
	<em>Il Riformista</em>,
        3 Agosto 2010
      (con Alberto Zanardi)
    </div></h1>
  <div class="post-content">
  <p>C’è consenso tra gli studiosi, ma anche tra le forze politiche, sul fatto che
il principale vantaggio del federalismo fiscale sia l’avvicinamento al
cittadino delle decisioni di spesa, nonché la maggiore corrispondenza che si
realizzerebbe tra queste e le decisioni relative al finanziamento tramite
imposte e tariffe. Il principio è quello della responsabilizzazione del
governo locale, che a fronte delle imposte riscosse dovrebbe fornire servizi
adeguati ed essere maggiormente “controllabile” dai cittadini
elettori. L’intera costruzione di un sistema di tributi locali si giustifica
sulla base dell’idea che gli errori dell’amministrazione (inefficienze, spese
ingiustificate) si traducano nella necessità di aumentare le imposte, cui
seguirà inevitabile la sanzione dell’elettore. In modo corrispondente, quella
collettività che volesse un livello maggiore di servizi potrebbe ottenerli dal
governo locale pagandoli con maggiori imposte.</p>

<p>Perché questo si realizzi, perché il meccanismo descritto funzioni, il legame
tra benefici ricevuti dai cittadini/elettori/utenti/contribuenti e i costi da
questi sostenuti sotto forma di imposte e tariffe deve essere quanto più
possibile stretto. Il problema principale si pone ovviamente per quei beni e
servizi di natura collettiva, e quindi non tariffabili, per i quali il
beneficio ricevuto da ciascuno può al massimo essere dedotto indirettamente,
ad esempio a partire dal livello generale di consumi o dal reddito.</p>

<p>Un indicatore particolarmente efficace dei benefici ricevuti
dall‘amministrazione locale è il valore dell’immobile di abitazione, visto che
la presenza di un elevato livello di servizi viene normalmente capitalizzato
in tale valore. Il fatto di risiedere accanto ad aree verdi, un’efficace rete
di trasporti, scuole di buon livello, aumenta il valore dell’immobile o il
reddito da esso ottenibile dandolo in locazione. Da qui la popolarità delle
imposte sugli immobili come strumento principale dell’autonomia tributaria;
dalla <em>Council Tax</em> britannica, alla <em>Taxe d’Habitation</em> francese, per citare
due esempi rilevanti, questa è la soluzione utilizzata pressoché
universalmente per finanziare gli enti locali.</p>

<p>Anche in Italia gli immobili rappresentano tuttora la base per la principale
imposta comunale, l’ICI. È tuttavia noto che, dal 2008, con decisione
dell’attuale governo in ottemperanza alle promesse della campagna elettorale,
non sono assoggettate ad ICI le abitazioni principali. La Legge Delega sul
federalismo fiscale ha ribadito questo principio, escludendo la possibilità di
reintrodurre l’ICI prima casa.</p>

<p>A fronte di questi vincoli, il dibattito dei mesi scorsi si è concentrato
sulla possibilità di istituire una <em>service tax</em>, ovvero un’imposta
commisurata ai servizi ricevuti dal Comune da ciascun residente. Un’imposta
del genere avrebbe realizzato la corrispondenza descritta tra benefici e
imposte. Il problema sarebbe stato semmai quello di evitare esiti regressivi
di questa soluzione (in una versione estrema, una <em>service tax</em> avrebbe potuto
somigliare alla famigerata <em>poll tax</em> voluta a fine anni ’80 dal governo
Thatcher, un’imposta di ammontare uniforme per tutti i cittadini residenti che
suscitò vivaci proteste e fu alla fine ritirata); una soluzione ragionevole
avrebbe comportato un riferimento più o meno diretto alla dimensione e le
caratteristiche dell’immobile di residenza, così come già avviene per la
TARSU/TIA. Il governo ha deciso di non percorrere questa strada, forse perché
avrebbe potuto essere interpretata come un ritorno, seppure indiretto e sotto
mentite spoglie, alla tassazione dell’abitazione principale.</p>

<p>Si è invece deciso di rafforzare il carattere locale delle imposte esistenti
sul patrimonio immobiliare, riafferrnando allo stesso tempo il principio che
il possesso dell’abitazione principale non debba essere né direttamente né
indirettamente presa in considerazione come base imponibile. La soluzione è
l’IMU, l’Imposta Municipale, ovvero un’imposta sul possesso e il trasferimento
di immobili, che dovrebbe riassorbire IRPEF e ICI (per la parte possesso), le
imposte ipotecarie catastali, imposta di registro e altre imposte minori (per
la parte trasferimento). Per la parte possesso la prima abitazione resterebbe
esclusa dalla tassazione, mentre essa sarebbe tassata all’atto del
trasferimento di proprietà. Rispetto alla situazione attuale, la differenza
principale è la semplificazione derivante dall’accorpamento dei tributi
immobiliari in un’unica imposta, attribuita ai Comuni e da questi
amministrata. Cambieranno presumibilmente di poco sia la determinazione della
base imponibile che la distribuzione del carico fiscale.</p>

<p>Un’altra novità è la possibilità di sottrarre i redditi da locazione
dall’IRPEF, e la possibilità di pagare invece su di essi un’imposta
sostitutiva del 25%. Resta peraltro poco chiaro il coordinamento di tale
imposta con l’IMU.</p>

<p>Rispetto alle esperienze degli altri paesi, l’elemento centrale di
differenziazione resta dunque l’esclusione dell’abitazione principale.  Se
questa esclusione è discutibile in termini di equità (visto che mette sullo
stesso piano contribuenti che dispongono di un patrimonio immobiliare molto
diverso), essa configura una situazione paradossale se vista nell’ambito
dell’attuazione del federalismo fiscale e dei principi esposti in apertura. La
conseguenza della non tassazione delle “prime case” è infatti quella di
escludere dalla partecipazione ai costi dei servizi comunali buona parte di
quell’80% di cittadini che risiedendo in un’abitazione di proprietà. Eppure si
tratta proprio di coloro che di tali servizi godono in misura maggiore. Nel
federalismo all’italiana dell’IMU, se il Comune aumenta la qualità delle mense
scolastiche o gli scuolabus, oppure gli arredi urbani, o la manutenzione delle
strade, tali interventi non saranno pagati dai residenti, bensì da chi e
proprietario di immobili diversi dall’abitazione principale.  Vale a dire da
coloro che sono proprietari di una seconda abitazione o di immobili
commerciali, e in particolar modo da chi da tali immobili in
locazione. Possiamo pensare che chi si tratti di individui mediamente più
ricchi; le imposte gravanti sulle abitazioni in locazione ricadono tuttavia
almeno in parte sui conduttori in affitto, ovvero in molti casi su quei
residenti che non possono permettersi un’abitazione di proprietà: si tratta di
giovani (almeno quelli senza una famiglia alle spalle), di immigrati, di
famiglie a basso reddito. Il vantaggio per la “classe media” dei proprietari
piccoli e grandi sarà solo apparente se il risultato sarà, come ci aspettiamo,
la negazione del principio stesso del federalismo fiscale. Una situazione in
cui la cattiva amministrazione non sarebbe pagata dalla maggioranza degli
elettori residenti nel Comune. A lungo andare una fonte di
deresponsabilizzazione.</p>


  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/ilRiformista.png" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


