<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Ci voleva più coraggio</title>
    <base href="./">
    <link rel="stylesheet" href="stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Ci voleva più coraggio<br>
    <div id="data-articolo">
	
	<em>l'Unità</em>,
        9 Aprile 2014
      
    </div></h1>
  <div class="post-content">
  <p>Gli 80 euro ci saranno. Ma su questo, dobbiamo riconoscerlo, non ci
aspettavamo sorprese, vista la forza con cui l’impegno era stato
formulato. Più interessante e controverso è il capitolo delle coperture, per
due ragioni. La prima è ovviamente quella di capire chi pagherà il conto del
beneficio fiscale ai lavoratori dipendenti con redditi fino a 25 mila
euro. Nei giorni scorsi si sono rincorse molte ipotesi, sulla possibilità di
una riduzione o eliminazione di alcune detrazioni o su «tagli» alla sanità o
alle pensioni.</p>

<p>Da quanto annunciato, le risorse proverranno soprattutto dalle misure indicate
dal commissario Cottarelli e interesseranno a quanto pare una pluralità di
voci di spesa meno sensibili. Tra le una tantum, positiva ci sembra d’altra
parte la scelta di raddoppiare la tassazione sulla plusvalenza determinatasi
in capo ai maggiori gruppi bancari per la rivalutazione delle quote di
Bankitalia; a fronte del vantaggio ricevuto, l’imposta inizialmente prevista
era francamente troppo esigua. Ma c’è, come dicevamo, un secondo aspetto su
cui si concentravano le attese: l’entità complessiva delle coperture. Non era
chiaro infatti se il governo avrebbe confermato il percorso di avvicinamento
al pareggio delineato dai suoi predecessori, o avrebbe invece dato seguito
alla dichiarata intenzione di determinare un cambio di passo in Europa. È vero
che il presidente Renzi aveva più volte affermato di voler rispettare gli
impegni, ma non era del tutto chiaro se si riferisse al limite del 3% (da lui
peraltro definito anacronistico), o dai più vincolanti impegni determinati dal
fiscal compact.</p>

<p>Se il governo avesse indicato coperture parziali e avesse utilizzato il
margine disponibile fino al 3%, come pure era stato ipotizzato da esponenti
del governo, sarebbe stata esplicita l’intenzione di ridiscutere il quadro
delle politiche fiscali concordate con l’Europa. Imboccare una strada più
marcatamente «keynesiana», con un percorso di risanamento più diluito nel
tempo e un rilancio della domanda, è l’auspicio di gran parte degli economisti
critici verso le politiche di austerità. Una scelta di aperta rottura con la
Commissione e con la linea dell’austerità, per quanto coraggiosa e di
discontinuità, sarebbe stata tuttavia rischiosa, visto che l’ombrello
protettivo offerto dalla Bce sul nostro debito si regge su un delicato
equilibrio politico, con il presidente Draghi che deve cercare di garantire la
tenuta dell’euro senza innervosire troppo i rappresentanti tedeschi, attestati
sulla linea del rigore e diffidenti verso i paesi del Sud Europa.</p>

<p>Il Def conferma invece per il 2014 l’obiettivo del 2,6% di deficit indicato
dal governo Letta. Se portata effettivamente avanti, questa scelta comporta la
rinuncia ad imprimere quello spinta, quello stimolo alla domanda, da più parti
invocato come condizione per la ripresa. Tagliare le imposte e insieme la
spesa nello stesso ammontare non determinerà l’atteso aumento della domanda
interna; è più probabile anzi che la possa ridurre, visto che buona parte
della spesa pubblica è domanda corrente, mentre il potere d’acquisto delle
famiglie potrebbe essere momentaneamente accontonato come risparmio. E occorre
essere chiari su un altro punto: l’efficientamento della spesa pubblica è un
obiettivo doveroso, va intrapreso con decisione al fine di migliorare la
qualità dell’intervento pubblico, liberare risorse da destinare agli
investimenti e ridurre il peso dell’imposizione; ma ai fini del rilancio della
domanda nel breve periodo la distinzione tra spesa pubblica produttiva e
improduttiva (qualunque sia la definizione per quest’ultima) è quasi
irrilevante. Anche la spesa pubblica meno produttiva consiste infatti di
acquisti di beni e servizi da imprese, di pagamento di stipendi, di
trasferimenti alle famiglie o alle imprese, che contribuiscono alla domanda
interna.</p>

<p>Il Def del governo Renzi annuncia azioni rilevanti in vari campi, e nei
prossimi giorni ci sarà modo di analizzare nel dettaglio gli interventi
strutturali indicati nel Programma nazionale di riforma, che si spera possano
incidere sul potenziale di crescita negli anni a venire. Ma il rilancio della
domanda nell’immediato richiederebbe ben altro, a cominciare ad un
allungamento del sentiero di convergenza al pareggio di bilancio. La
considerazione di questa strada è, per il momento, rimandata.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


