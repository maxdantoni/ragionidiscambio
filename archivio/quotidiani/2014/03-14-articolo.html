<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - La partita delle coperture</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="./">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="./archivio/quotidiani/">Articoli su quotidiani</a></li>
	    
            <li><a href="./archivio/interviste/">Interviste</a></li>
	    
            <li><a href="./archivio/riviste/">Articoli su riviste</a></li>
	    
            <li><a href="./archivio/interventi/">Interventi</a></li>
	    
            <li><a href="./archivio/video/">Video</a></li>
	    
	</ul></li>

	<li><a href="./chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>La partita delle coperture<br>
    <div id="data-articolo">
	
	<em>l'Unità</em>,
        14 Marzo 2014
      
    </div></h1>
  <div class="post-content">
  <p>Prudenza consiglierebbe di attendere, perché in questi casi quasi tutto è nei
dettagli, e di dettagli l’informativa del governo è stata piuttosto
avara. Ricostruendo dai pochi elementi disponibili, ci è dato di capire che si
prospetta uno sgravio di imposta di 1.000 euro all’anno per i redditi da
lavoro dipendente inferiori ai 1.500 euro netto mensili (poco meno di 25 mila
lordi annui), con un impegno totale di 10 miliardi. La platea dei destinatari
consterebbe di 10 milioni di lavoratori, ma tale stima desta perplessità,
visto che i lavoratori dipendenti con reddito compreso tra il minimo
imponibile e 24 mila euro sono quasi il doppio. È chiaro dunque che qualche
ulteriore specificazione è necessaria.</p>

<p>È peraltro discutibile l’esclusione di autonomi e pensionati, già rimasti
fuori dal recente più limitato intervento nella legge di stabilità, specie se
l’obiettivo è il rilancio dei consumi (i pensionati sono la categoria con la
maggiore propensione al consumo). Desta preoccupazione anche il problema
dell’incapienza, connaturato alla scelta di intervenire sull’Irpef, visto che
resterebbero esclusi totalmente i redditi sotto i 8 mila euro, parzialmente
quelli compresi tra 8 e 12 mila euro lordi annui, che pagano meno di mille
euro di imposta. Il tema equitativo sarebbe infine aggravato se le esigenze di
copertura rendessero problematico a fine anno il rifinanziamento delle spese
inderogabili di natura sociale, come la cassa integrazione in deroga o i fondi
per la non autosufficienza.</p>

<p>Quello delle coperture è in effetti il punto cruciale, per più di un
motivo. Nella ridda di ipotesi e smentite, l’unico riferimento certo sembra
essere quello ai risparmi derivanti dalla spending review. Vale la pena di
ricordare che la Legge di Stabilità approvata lo scorso dicembre indica per la
spending review obiettivi di risparmio (cumulato) pari a 3 miliardi per il
2015, 7 per il 2016 e 10 per il 2017. Obiettivi che sono già contabilizzati
nei saldi di bilancio e quindi non sono utilizzabili per sgravi fiscali (nel
caso in cui tali obiettivi non fossero raggiunti, scatterebbe anzi una
clausola di salvaguardia con aumenti di imposta).</p>

<p>Certo, i risparmi di spesa potrebbero essere superiori al previsto, come
suggerisce anche il commissario Cottarelli. Sempre la Legge di stabilità 2014
prevede già un meccanismo di destinazione automatica dei maggiori risparmi a
riduzione dell’imposizione sul lavoro. Secondo tale disposizione, concordata
con le parti sociali, a partire dall’anno in corso tutti i risparmi di spesa
aggiuntivi rispetto agli obiettivi nonché tutti i maggiori proventi derivanti
dalla lotta all’evasione devono essere allocati in un “fondo per la riduzione
della pressione fiscale”, per essere destinati alla riduzione dell’Irap sul
lavoro e alla riduzione delle detrazioni Irpef. Si potrebbe insomma concludere
che i casi sono due: o è vero che la spending review porterà a risparmi
superiori alle previsioni, ma allora c’è già una legge, introdotta da Letta,
che destina tali risorse alla riduzione dell’Irpef e dell’Irap; o tali
risparmi non ci saranno, ma allora quella del governo Renzi resta un impegno
senza copertura.</p>

<p>È proprio a questo riguardo, tuttavia, che l’annuncio del governo presenta il
suo aspetto forse più interessante. Con un po’ di azzardo, si potrebbe infatti
ipotizzare che la scelta di lasciare la questione delle coperture così
indeterminata, trovando magari soluzioni provvisorie e rimandando alla seconda
parte dell’anno una soluzione più convincente, sia deliberata. E che essa sia
una scelta dettata non tanto dagli intenti elettoralistici che qualcuno
attribuisce al premier, ma dall’intenzione di sfruttare il semestre di
presidenza italiana per chiedere con forza, magari in un quadro politico
europeo mutato, una revisione degli obiettivi previsti dal fiscal
compact. Peraltro, è l’assenza di copertura ciò che potrebbe rendere realmente
efficace la riduzione delle imposte ai fini della spinta sulla domanda
interna. Accompagnare la riduzione di imposta con una riduzione della spesa
pubblica significherebbe infatti mortificarne gli effetti espansivi.</p>

<p>A conforto della nostra ipotesi gioca il riferimento ai margini consentiti dal
vincolo del 3%, che il governo Letta decise di non utilizzare per non
compromettere il percorso di convergenza al pareggio strutturale di bilancio
nel 2016. La volontà di collocarsi su tale limite massimo segnala l’intenzione
di rivedere tale scelta. Contro questa interpretazione giocano tuttavia alcune
solide circostanze: le rassicurazioni del ministro Padoan sul fatto che
manterremo gli impegni con l’Europa; i vincoli che derivano dalla
costituzionalizzazione dell’equilibrio di bilancio; l’atteggiamento severo e
attento dell’Europa, da cui non sembra plausibile attendersi spiragli.</p>

<p>Eppure, se la nostra ipotesi fosse corretta, avremmo finalmente una svolta
rispetto alle politiche di austerità. Sarebbe quella novità che da lungo tempo
invochiamo e che, con un pizzico di ottimismo, potrebbe innescare un mutamento
di rotta nelle politiche europee.</p>


  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


