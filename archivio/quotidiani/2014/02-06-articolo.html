<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Lotta all'austerity, la sinistra dov’è?</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="./">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="./archivio/quotidiani/">Articoli su quotidiani</a></li>
	    
            <li><a href="./archivio/interviste/">Interviste</a></li>
	    
            <li><a href="./archivio/riviste/">Articoli su riviste</a></li>
	    
            <li><a href="./archivio/interventi/">Interventi</a></li>
	    
            <li><a href="./archivio/video/">Video</a></li>
	    
	</ul></li>

	<li><a href="./chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Lotta all'austerity, la sinistra dov’è?<br>
    <div id="data-articolo">
	
	<em>l'Unità</em>,
        6 Febbraio 2014
      
    </div></h1>
  <div class="post-content">
  <p>Quello del Presidente Napolitano al Parlamento Europeo è stato un grido in cui
è impossibile non riconoscersi. Almeno per chi ancora crede al significato
storico del progetto europeo, e quindi vede concreto il rischio della sua
dissoluzione, sotto i colpi pesanti della crisi economica e del crescere di
forze che su tale disgregazione scommettono. Erano soltanto due anni fa quando
una parte importante dei politici, dei commentatori più influenti e degli
addetti ai lavori insisteva sui nostri «compiti a casa». Sostenendo che
rassicurando i mercati finanziari con tagli alla spesa e privatizzazioni
l’economia sarebbe ripartita e i rischi per l’euro sarebbero svaniti.</p>

<p>In questo inizio di 2014 prevale la consapevolezza che la strada
dell’austerità – o, nelle parole del Presidente, «dell’austerità ad ogni
costo» – non è la soluzione, ma può anzi innescare un vero e proprio circolo
vizioso «tra politiche restrittive nel campo della finanza pubblica e
arretramento delle economie europee». Sulle pagine di questo giornale in molti
lo abbiamo detto e ripetuto fin dall’aggravarsi della crisi nel 2011. Non
tanto la capacità di persuasione dei nostri argomenti, quanto il protrarsi e
l’acuirsi della crisi sociale ed economica, ha consolidato la convinzione,
ormai trasversale alle forze politiche, che su questa strada non si possa
continuare a lungo.</p>

<p>Occorre tuttavia evitare l’illusione che tale consapevolezza sia ugualmente
diffusa in tutto il continente; peccheremmo di ottimismo se pensassimo che le
affermazioni del presidente Napolitano, applaudite dalla platea dei
parlamentari europei, possono trovare facilmente riscontro nell’azione
politica della cancellerie europee.  Purtroppo, mai come in questo momento il
sentimento degli europei è diviso in base alla geografia. Se i populismi
crescono un po’ ovunque, essi assumono per lo più la forma di un ripiegamento
nazionalistico. Nei Paesi dell’area tedesca, in cui la crisi si è manifestata
in modo molto meno acuto che da noi, il ritardo nella ripresa è attribuito non
già alla mancanza di una risposta politica adeguata a livello di eurozona, ma
alla scarsa determinazione con cui i Paesi della periferia stanno attuando le
politiche di riforma strutturale. La crisi del 2008 non è interpretata per
quello che è, cioè l’esito di squilibri dovuti in larga parte ad un difetto
nell’architettura dell’euro ma, contro ogni evidenza, come una conseguenza
della dissipatezza dei Paesi più colpiti. Né mancano, tra i sostenitori della
linea di austerità, coloro che ritengono che quegli squilibri si stiano
riassorbendo in modo autonomo, e che quindi le politiche adottate stiano
infine funzionando.</p>

<p>Il presidente Napolitano invoca un rilancio e una svolta nel segno della
solidarietà. Ma gli stessi dirigenti della Spd e degli altri partiti
socialisti dei Paesi dell’area tedesca, anche quelli più accorti, se messi
alle strette vi spiegheranno che chiedere ai loro elettori di farsi carico
della crisi di italiani e spagnoli comporterebbe un prezzo politico
elevato. Forte è la sensazione che non solo manchino le basi di quella
solidarietà che sola può sostenere il progetto di completamento dell’Unione,
ma che sia debole anche la consapevolezza della profonda interdipendenza tra i
Paesi europei, del fatto che ormai si sopravvive o si cade insieme.</p>

<p>È per queste ragioni che è particolarmente importante il passaggio che ci
attende. È per questo, in particolare, che è necessario incoraggiare il
rafforzamento dei legami tra partiti appartenenti alla famiglia socialista e
democratica. Lo è nonostante le evidenti difficoltà: nonostante il fatto che
la ricerca di un consenso ampio tra le diverse sensibilità dei partiti
socialisti nazionali stia determinando, nella piattaforma del candidato Martin
Schulz, posizioni obiettivamente poco incisive sul versante economico;
nonostante la sconcertante scelta del presidente Hollande, di puntare
all’interno sulle politiche di offerta, tradizionale cavallo di battaglia dei
conservatori, e all’esterno sul rafforzamento dell’asse privilegiato tra
Parigi e Berlino, rinunciando a farsi alfiere di un cambio di rotta nelle
politiche europee. In questo contesto diventa cruciale infatti il ruolo della
sinistra italiana nel farsi interprete presso i partner del disagio di una
parte così importante dell’Europa e nel sollecitare un cambiamento.</p>

<p>Il Pd non può permettersi di mancare a questo appuntamento, ed è importante
che in vista del semestre europeo il governo abbia il pieno sostegno del
principale partito della maggioranza. Il presidente Napolitano ha dato un
segnale chiaro e incisivo. Sta al presidente Letta per un verso e al
segretario Renzi per l’altro essere all’altezza delle attese.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


