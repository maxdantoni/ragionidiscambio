<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Disuguaglianza, la nostra sfida</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="./">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="./archivio/quotidiani/">Articoli su quotidiani</a></li>
	    
            <li><a href="./archivio/interviste/">Interviste</a></li>
	    
            <li><a href="./archivio/riviste/">Articoli su riviste</a></li>
	    
            <li><a href="./archivio/interventi/">Interventi</a></li>
	    
            <li><a href="./archivio/video/">Video</a></li>
	    
	</ul></li>

	<li><a href="./chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Disuguaglianza, la nostra sfida<br>
    <div id="data-articolo">
	
	<em>l'Unità</em>,
        14 Luglio 2014
      
    </div></h1>
  <div class="post-content">
  <p>Uno degli effetti del persistere della crisi è l’attenzione crescente per il
tema della diseguaglianza. Che l’aumento delle diseguaglianze economiche negli
ultimi decenni abbia alimentato la bolla finanziaria che ha portato alla crisi
è una tesi ormai ampiamente accettata.</p>

<p>Secondo questa interpretazione, è stato l’impoverimento progressivo della
classe media americana a incoraggiare l’indebitamento privato, che ha
provocato la crisi e tuttora frena la ripresa. Il tema è particolarmente caldo
oltreoceano, come dimostra anche lo straordinario successo del libro Il
capitale nel XXI secolo di Thomas Piketty. L’economista francese documenta
come i livelli di concentrazione di ricchezza stiano tornando ai livelli
estremi raggiunti a fine Ottocento. Sembra essersi dunque interrotta la
combinazione di circostanze che ha garantito, nel corso del XX secolo, quel
capitalismo del benessere diffuso che siamo abituati a considerare come la
condizione normale delle economie avanzate, e che è stata la cornice economica
e sociale per lo sviluppo delle democrazie moderne.</p>

<p>Europa e Nord America hanno conosciuto, a partire dalla prima guerra mondiale
fino agli anni Settanta, una riduzione delle diseguaglianze sociali e una
progressiva perdita di centralità dei patrimoni ereditati. La tesi di Piketty
è che questa sia ben lungi dal rappresentare una tendenza spontanea o
necessaria del capitalismo. Il rallentamento della crescita economica da un
lato e l’aumento dei rendimenti del capitale che ha accompagnato la recente
fase di globalizzazione finanziaria dall’altro rischiano infatti di generare
processi cumulativi che potrebbero riportarci, nel giro di pochi decenni, a
rapporti sociali segnati, come nel passato meno recente, dall’accesso ad una
dotazione patrimoniale. Ciò avrebbe conseguenze preoccupanti anche sotto il
profilo della tenuta democratica (pensiamo a cosa possa implicare la
concentrazione della ricchezza sul piano politico, anche alla luce della
recente scelta del nostro Paese di eliminare il finanziamento pubblico dei
partiti). La tesi dell’economista francese è dunque particolarmente
provocatoria e, al di là delle proposte specifiche, ha il merito di richiamare
la sinistra alla necessità di interrogarsi sull’evoluzione di lungo periodo
dell’economia capitalistica.</p>

<p>La concentrazione della ricchezza è l’altra faccia dell’impoverimento del ceto
medio. L’analisi di Piketty ben si concilia con dati e statistiche che
occupano i titoli dei giornali ma sempre meno ci sorprendono: sul calo dei
consumi, sull’assottigliamento dei risparmi delle famiglie, sulle crescenti
situazioni di disagio sociale. Esiste un rimedio?</p>

<p>Molte analisi sull’aumento della diseguaglianza puntano l’indice su fattori
strutturali, quali la globalizzazione e il progresso tecnologico, che
determinerebbero un progressivo divario nelle retribuzioni tra chi sta al
passo con le richieste del mercato e chi è penalizzato da competenze di basso
livello e quindi più esposte alla concorrenza dei Paesi emergenti. In
quest’ottica, la diseguaglianza nei Paesi sviluppati sarebbe un fenomeno
difficilmente evitabile, e forse nemmeno così critico, visto che sarebbe il
prezzo da pagare per la diffusione della tecnologia e l’ampliamento dei
mercati.</p>

<p>Si tratta tuttavia di un punto di vista parziale del problema. Come sottolinea
lo stesso Piketty, i processi in atto, al pari dell’evoluzione lungo tutto il
XX secolo, sono infatti in misura rilevante l’effetto di precise scelte
politiche. Se per un verso la redditività del capitale è stata contenuta da
eventi drammatici quali le due Guerre mondiali, dall’altra ha operato in modo
determinante la tassazione sia dei redditi elevati che dei lasciti
ereditari. Nel periodo compreso tra la Seconda guerra mondiale e gli anni
Settanta nel Regno Unito e negli Stati Uniti, Paesi che sarebbero diventati la
culla del neoliberalismo, le aliquote di imposta sui redditi elevati
eccedevano l’80% e in alcuni casi il 90%. Lo scopo di tali imposte non era
tanto ottenere gettito quanto fornire un esplicito disincentivo all’accumulo
di ricchezza e alla richiesta di salari elevati da parte dei super-manager o
altri percettori di redditi alti. È solo nel clima culturale/politico
determinatosi a partire dagli anni Ottanta che ha prevalso l’idea che tali
imposte «confiscatorie» fossero controproducenti o magari immorali. Non è un
caso che tale orientamento politico abbia coinciso con l’inizio di un lungo
periodo di aumento incontrollato dei redditi top.</p>

<p>Va detto che politiche fiscali così aggressive sarebbero oggi impedite, prima
che da una residua resistenza culturale, dall’integrazione internazionale dei
mercati. Sarebbe agevole per un contribuente rispondere con un trasferimento
di residenza o spostando i propri capitali all’estero. Per impedire forme di
concorrenza fiscale sarebbe necessario un forte coordinamento internazionale;
sappiamo quanto sia difficile, ma governi di orientamento progressista
dovrebbero porre la questione, per lo meno a livello europeo.</p>

<p>Tali coraggiose misure sono tuttavia solo una parte della risposta
necessaria. Lo scorso ventennio dovrebbe averci ormai convinti non solo del
fatto che il mercato non regolato, lungi dal ridurle, tende ad acuire le
diseguaglianze, ma anche del fatto che a far difetto è lo schema per il quale
prima si fa funzionare il mercato e solo dopo ci si preoccupa di
redistribuirne i frutti. L’idea di coniugare il massimo di liberalizzazione
con appropriate politiche di correzione ex post degli effetti peggiori di
un’economia non regolata, molto in voga negli anni Novanta presso i
sostenitori della «terza via», si scontra con il fatto che, una volta create e
legittimate le diseguaglianze, è difficile trovare le risorse di consenso
politico necessarie a correggerle. Allo stesso modo in cui, una volta creato
un welfare per i poveri, è difficile convincere i ricchi dell’opportunità di
garantirne il finanziamento.</p>

<p>È per questa ragione che proprio in Paesi come il Regno Unito sta prendendo
piede l’idea che occorra operare sugli stessi meccanismi di mercato, regolando
i processi di creazione di ricchezza invece di puntare a correggerne gli
effetti a posteriori: il termine in voga è «pre-distribution». A pensarci, non
è poi un’idea nuova. È anzi il cuore del modello sociale europeo: è l’idea che
alcuni beni primari vadano forniti al di fuori della logica di mercato, e che
la compressione retributiva derivante dalla regolamentazione del mercato del
lavoro, lungi dall’essere la radice dei nostri problemi, è invece una delle
condizioni per un capitalismo equilibrato.</p>


  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


