<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - La crescita non verrà da sola</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>La crescita non verrà da sola<br>
    <div id="data-articolo">
	
	<em>l'Unità</em>,
        28 Luglio 2014
      
    </div></h1>
  <div class="post-content">
  <p>Benché l’attenzione mediatica sia tutta per le riforme istituzionali, è
sull’economia che si profilano i maggiori rischi, per il governo e per il
Paese. È vero, nessun crack imminente è all’orizzonte in questo
agosto 2014. Ma far suonare il campanello d’allarme è la continua conferma dei
dati deludenti sull’andamento dell’economia italiana. La recessione è finita
da mesi, eppure non si vedono segni significativi di ripresa; il dato è
particolarmente preoccupante proprio alla luce della caduta precedente, cui
avrebbe dovuto seguire un rimbalzo ben più deciso.</p>

<p>La mancata ripresa è un rebus che gli economisti faticano a decifrare. La
spiegazione sta probabilmente in una molteplicità di fattori concorrenti,
internazionali (il rallentamento delle economie europee più forti e dei Paesi
emergenti) e nazionali di natura sia congiunturale (anni di politiche di
austerità hanno lasciato il segno) che strutturale (la moneta unica,
l’inadeguatezza della nostra specializzazione produttiva).  Il nuovo governo
aveva puntato le sue carte su un rilancio dei consumi (gli 80 euro) rinviando
alla seconda parte dell’anno la definizione delle coperture e il conseguente
contraccolpo negativo sulla domanda. La scommessa era che l’effetto positivo
immediato potesse creare le condizioni per rendere meno dolorosa la successiva
quadratura del bilancio. Dati e previsioni sembrano invece confermare che
l’aumento del potere di acquisto dei dipendenti, percepito forse come non
permanente nonostante le rassicurazioni del governo, non ha fornito la spinta
sperata.</p>

<p>Lo stesso annuncio di riforme economiche radicali, se da un lato serve a
rassicurare l’Europa e a conferire al governo un’immagine di dinamismo,
dall’altro potrebbe aver determinato un contesto di incertezza poco favorevole
alla ripresa. Se la prospettiva di tagli nel pubblico impiego, nelle forniture
pubbliche, nella sanità, ha ovvi effetti negativi sulle decisioni di
investimento delle imprese fornitrici e sulle decisioni di spesa dei
dipendenti pubblici interessati, l’incertezza su riforme annunciate ma ancora
indefinite finisce per influenzare i comportamenti di una platea ben più ampia
di quella rappresentata da coloro che saranno effettivamente colpiti; il
timore di essere tra coloro che verranno penalizzati può frenare l’acquisto di
beni durevoli e l’avvio di programmi di spesa a lunga scadenza.</p>

<p>La partita vera sarà giocata in autunno, con la legge di stabilità 2015 ma
prima ancora con la nota di aggiornamento del documento di economia e finanza,
che dovrà indicare eventuali interventi correttivi per il 2014. Con le
prospettive di crescita riviste al ribasso, sembra difficile che l’Italia
possa evitare la procedura di infrazione. Il ministro Padoan sembra confidare
nella conquista di spazi di flessibilità. Lo sforzo di allentamento degli
ottusi vincoli europei che impediscono politiche espansive va sostenuto. Del
resto, lo sforzo del governo Letta per rispettare tali vincoli non è stato
premiato come forse si sperava, a dimostrazione che fare i compiti a casa non
basta ad ammorbidire chi conduce la politica europea. Resta da capire se
l’approccio più aggressivo del governo Renzi possa portare a risultati
diversi. È presto per dirlo,il semestre di presidenza italiana è solo
all’inizio, ma a giudicare dalla mancata concessione di un pur blando rinvio
del pareggio strutturale al 2016 c’è di che essere pessimisti.</p>

<p>Va inoltre considerato che qualche decimale di flessibilità servirebbe forse
ad evitare tagli pesanti al welfare ma difficilmente, in mancanza di un’azione
espansiva concertata a livello europeo, potrebbe determinare un’inversione di
rotta. Parte delle speranze sono riposte in un possibile programma di
investimenti finanziato con project bond europei. L’interrogativo a riguardo è
tuttavia sulla disponibilità dei nostri partner, sui tempi di attuazione e
sulla dimensione del programma: troppe volte i tavoli europei si sono risolti
in misure poco più che simboliche.</p>

<p>Non facciamoci dunque troppe illusioni: non esiste il proiettile d’argento, la
formula magica, capace di portarci senza costi fuori della crisi. Ciò non
significa tuttavia che l’unica possibilità sia quella di proseguire sul
sentiero tracciato delle politiche di austerità, la cui inefficacia risulta
ogni giorno più evidente. Non è un caso che sempre più economisti, anche tra
quelli meno «eterodossi», comincino a suggerire vie d’uscita non
convenzionali. Guido Tabellini ha recentemente suggerito la strada
dell’acquisto di titoli pubblici da parte della Bce; Lucrezia Reichlin ha
parlato esplicitamente di ristrutturazione del debito. Sono proposte che
mettono in discussione alcuni totem, quali la separazione tra politica
monetaria e politica fiscale nell’azione della Bce e l’intangibilità degli
interessi dei detentori di debito pubblico. Totem cui corrispondono evidenti
interessi nazionali. Proprio per questo è molto difficile che tali soluzioni
siano accettate. Bisogna avere tuttavia consapevolezza che l’alternativa è
arrivare al punto di dover abbandonare, prima di quando ci aspettiamo, il
totem dei totem, quello dell’irreversibilità della moneta unica.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


