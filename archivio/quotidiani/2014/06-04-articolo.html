<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Noi e l'Europa, sentiero stretto</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href=".//">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href=".//chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Noi e l'Europa, sentiero stretto<br>
    <div id="data-articolo">
	
	<em>l'Unità</em>,
        4 Giugno 2014
      
    </div></h1>
  <div class="post-content">
  <p>L’affermazione del Pd nelle elezioni europee ha alimentato speranze e riacceso
la fiducia. Una legittimazione forte del governo italiano è una condizione
importante per affrontare il semestre di presidenza italiano e per restituire
al nostro paese un ruolo attivo in Europa. In questi giorni, due segnali ci
riportano tuttavia al necessario realismo e ci ricordano la drammaticità della
situazione. Ci riferiamo ai dati sull’occupazione e alle raccomandazioni della
Commissione europea. Sotto il primo aspetto, si tratta in realtà
dell’ulteriore conferma di una tendenza ormai tristemente nota e che non
sembra arrestarsi. Il tasso di disoccupazione ha toccato il nuovo record
storico del 13,6%, il valore più alto da che hanno avuto inizio le rilevazioni
trimestrali Istat. Ma il valore supera ormai il 21% al sud, e il 46% tra i
giovani: numeri dietro ai quali ciascuno di noi riconosce nomi e cognomi,
realtà di aspettative deluse e progetti di vita non realizzati.</p>

<p>Il secondo elemento, le raccomandazioni della Commissione europea,
rappresentano un elemento di contesto non meno rilevante. Si tratta di un
passaggio previsto nella procedura di bilancio del «semestre europeo», in
risposta alla presentazione da parte dei governi dei rispettivi piani di
stabilità e piani nazionali di riforma, che ci richiama agli impegni presi. La
Commissione concede all’Italia il modesto scostamento richiesto rispetto al
raggiungimento del pareggio strutturale nel 2015, consentendole di rinviare di
un anno tale obiettivo (per fermarsi comunque ad uno 0,1% di scarto nel
2015). Al tempo stesso muove una serie di rilievi: giudica ottimistico lo
scenario di previsione su cui gli obiettivi sono stati formulati, reputa poco
dettagliate le misure indicate per conseguire tali obiettivi, e indica come
«non conforme» l’aggiustamento sul fronte della riduzione del debito,
chiedendo «sforzi aggiuntivi».</p>

<p>Commentando la situazione economica del paese e dell’Europa, la Commissione
non sembra del resto fornire molte ragioni di ottimismo: lo scenario
macroeconomico fa sperare in aumenti solo «graduali» dei consumi interni, e
comporta un’ulteriore riduzione degli occupati nel corso dell’anno, che
dovrebbe spingere ulteriormente in alto il tasso di disoccupazione. A fronte
di tali cupe previsioni, da Bruxelles non sembra giungere un messaggio diverso
da quello cui siamo stati abituati in questi anni: la cura è individuata
ancora una volta nel binomio rappresentato da consolidamento di bilancio e
riforme strutturali (leggi: flessibilizzazione) del mercato del lavoro, e a
queste ultime vengono affidate le speranze di ripresa. Non manca l’indicazione
della necessità di riorientare entrate e spese verso la crescita: spostando il
carico fiscale su consumi, immobili e tassazione ambientale; riorientando la
spesa verso formazione istruzione e ricerca, verso investimenti
infrastrutturali e verso più adeguati ammortizzatori sociali. Come sia
possibile finanziare tali necessari interventi o rimodernare la pubblica
amministrazione attuando nello stesso tempo la richiesta riduzione della spesa
pubblica resta un mistero, che dimostra solo l’astrattezza dell’approccio di
Bruxelles.</p>

<p>Il governo italiano ostenta tuttavia una certa sicurezza. Un atteggiamento
dettato forse dalla consapevolezza che si tratta degli ultimi atti di una
commissione ormai in procinto di essere sostituita, e dall’aspettativa di un
cambio, se non di rotta quanto meno di accenti, nelle istituzioni europee.
Che sia o no un’aspettativa giustificata, è chiaro che non sarebbe
politicamente praticabile un’adesione diligente al sentiero indicato dalla
Commissione; il costo politico di una manovra di correttiva di bilancio
sarebbe troppo alto, e farebbe evaporare l’attesa di quel «cambio di verso» in
Europa invocato con forza nella recente campagna elettorale. Altrettanto
improbabile ci sembra tuttavia anche la linea opposta, di sfida aperta alla
Commissione e ai fautori dell’austerità. Una sconfessione aperta dell’agenda
Monti e della linea della responsabilità di Letta sarebbe un passo troppo
azzardato e di rottura persino per chi, come il presidente Renzi, ha mostrato
di essere capace di rischiare. Ancora troppo radicata, e troppo in linea con
gli interessi nazionali dei paesi più forti, è l’ideologia dell’austerità
praticata nelle tecnostrutture di Bruxelles.</p>

<p>Più probabile è che si punti a giocare su quel margine di discrezionalità (o
ambiguità) che le regole europee comunque consentono, continuando a
dichiararsi fedeli ai trattati ma lavorando per rendere meno stringenti i
vincoli meno ragionevoli. Una linea di piccoli passi, non priva di qualche
ipocrisia nel dichiarare fedeltà agli obiettivi e al tempo stesso consentire
qualche deviazione. Una soluzione che saremmo tentati di dire «all’italiana»
se non fosse che all’occorrenza è stata ampiamente praticata anche Oltralpe.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


