<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Resta il dubbio sulle risorse</title>
    <link rel="stylesheet" href="/stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="/favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Resta il dubbio sulle risorse<br>
    <div id="data-articolo">
	
	<em>l'Unità</em>,
        25 Febbraio 2014
      
    </div></h1>
  <div class="post-content">
  <p>La scelta innovativa di parlare a braccio, le frequenti interlocuzioni coi
senatori di opposizione, una certa propensione all’aneddotica, hanno tolto al
discorso in Senato del presidente quell’organicità che avrebbe reso più
puntuale l’analisi dei contenuti. La promessa di concretezza è stata tuttavia
mantenuta. Se dieci mesi fa a Enrico Letta era stata rimproverata l’ambizione
programmatica, probabilmente eccessiva per un governo a termine, la sensazione
è opposta per il governo di Matteo Renzi, che a fronte dell’ambizione di
durata mette in campo un numero limitato di interventi di riforma, con una
tempistica estremamente ridotta.</p>

<p>Lasciando sullo sfondo, importanti ma ancora non delineate, le azioni nei
campi della scuola (giustamente una priorità), delle regole del mercato del
lavoro («anche profondamente innovative») e della giustizia (con l’invito ad
abbandonare lo scontro ideologico), le indicazioni più concrete in campo
economico sono state: il rimborso dei debiti della pubblica amministrazione,
le garanzie alle imprese, la riforma della burocrazia e il taglio del cuneo
fiscale.</p>

<p>Vediamole più nel dettaglio. Sui cosiddetti debiti commerciali della pubblica
amministrazione c’è l’impegno a proseguire l’azione iniziata dal governo Letta
con decisione, arrivando ad un rimborso «totale». Stando alle indicazioni sul
sito del ministero dell’Economia sono stati rimborsati 22,4 miliardi nel 2013
e altri 20 sono previsti per il 2014. Siamo dunque a metà o forse oltre. Il
problema è che, procedendo, si è arrivati a crediti la cui sussistenza è di
non facile accertamento, a pagamenti per opere finanziate fuori bilancio, su
cui un surplus di prudenza sarà necessario. Inoltre, buona parte dei debiti
residui sono in conto capitale, e il loro pagamento inciderà direttamente
sugli obiettivi di bilancio.</p>

<p>Anche le garanzie alle imprese sono un punto fondamentale, per superare i
drammatici problemi di accesso al credito. Fortunatamente nemmeno qui si
comincia da zero: azioni importanti sono state previste dalla recente legge di
stabilità, e il confronto con Cassa depositi e prestiti su questo tema è
aperto da mesi. Un’iniziativa ancora più decisa che possa far superare i
timori più o meno giustificati (legati anche alla possibile reazione della
Commissione europea per un impegno della Cassa al di fuori dei limiti
tradizionali) merita senz’altro incoraggiamento. Una sola avvertenza: la Cassa
Depositi e Prestiti è uno strumento strategico per la crescita, ma non ha
risorse illimitate. Occorre resistere alla tentazione di considerarlo come un
bancomat del governo, privilegiando azioni di sostegno a investimenti,
pubblici e privati, di lungo periodo e a carattere strategico.</p>

<p>Su quanto sia importante realizzare una riforma della burocrazia, semplificare
i procedimenti amministrativi e limitare l’effetto paralizzante di certe
sentenze del Tar non c’è molto da aggiungere. Suscita semmai qualche dubbio
l’idea che i piani alti della burocrazia debbano essere totalmente
«politicizzati» attraverso l’adozione generalizzata dello spoil system. Basta
avere chiaro che, se il beneficio è il più stretto rapporto di fiducia tra
dirigenti e vertice politico, il costo è la rinuncia al ruolo di garanzia e
deposito di competenza di una burocrazia professionale.</p>

<p>Infine il cuneo fiscale: Renzi ha parlato di riduzione a due cifre (10% o
più). Anche se non è chiaro a cosa si debba rapportare tale percentuale e
quale sia la platea dei beneficiari, stiamo parlando di un intervento il cui
costo si misura nell’ordine delle decine di miliardi. Da dove arriverebbero le
risorse? Il riferimento è alla spending review, ma quei risparmi di spesa,
stimati peraltro con una buona dose di ottimismo, sono stati già destinati al
rispetto degli obiettivi di finanza pubblica di qui al 2017.</p>

<p>Quello delle risorse necessarie resta dunque il dubbio principale. Difficile
parlare di investimenti, di riforma degli ammortizzatori, di taglio
significativo del cuneo, se si vogliono anche rispettare i vincoli imposti dal
fiscal compact. Ed è proprio l’Europa il tema su cui tutti si attendevano
qualcosa di più. In linea con il credo Pd, Renzi ha fatto professione di
europeismo evocando gli Stati Uniti d’Europa, ha sottolineato che l’Europa non
può essere per noi un alibi («Non possiamo immaginare che qualcun altro
risolva i nostri problemi»). Apprezzabile assunzione di responsabilità, purché
non implichi l’accettazione del punto di vista per cui gli attuali problemi
europei, lungi dal derivare da un difetto di costruzione della moneta unica,
sono la somma dei problemi nazionali dei Paesi periferici. L’Italia ha
rilevanti problemi strutturali da affrontare, ma non è negando la dimensione
europea della crisi che si creano le premesse per utilizzare al meglio il
semestre di presidenza Ue. Non si tratta, o non si tratta solo, di allentare
il fiscal compact, ma di riformare le istituzioni europee in modo da prevenire
il riemergere degli squilibri che hanno portato alla crisi. Non vorremmo che,
su questo punto fondamentale, si tornasse indietro rispetto alle pur timide
aperture del governo Letta.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


