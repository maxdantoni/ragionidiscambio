<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Le vere priorità per l'economia</title>
    <base href="./">
    <link rel="stylesheet" href="stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Le vere priorità per l'economia<br>
    <div id="data-articolo">
	
	<em>l'Unità</em>,
        19 Febbraio 2014
      
    </div></h1>
  <div class="post-content">
  <p>Quali dovrebbero essere le priorità del governo Renzi? In questi giorni è un
fiorire di indicazioni e suggerimenti. Il premier incaricato dovrebbe però
temere l’entusiasmo e le aspettative che ha suscitato più delle critiche. In
parte questo entusiasmo proviene infatti da chi si aspetta che il nuovo
governo porti fino in fondo le scelte dell’agenda Monti.</p>

<p>Ovvero: riforma delle regole del mercato del lavoro e tagli consistenti alla
spesa pubblica. A questa prima categoria di entusiasti sfugge che il
segretario-premier ha conquistato il cuore degli elettori del Pd con una
promessa di rinnovamento e di riscatto, ma non è affatto ovvio che questa
adesione si spinga fino ad un sostegno a quelle politiche di impronta liberale
che lo stesso Renzi si è ben guardato dal riproporre apertamente dopo la
sconfitta alle primarie del 2012.</p>

<p>C’è poi una seconda categoria di entusiasti, per lui non meno pericolosi:
coloro che pensano che la soluzione dei problemi del Paese sia semplice e
ovvia, e a far difetto in passato sia stata la volontà politica o la
determinazione. Non è così, ed è bene chiarirsi che i problemi dell’Italia
sono seri; che non c’è affatto unanimità su quali siano le priorità in fatto
di terapie da seguire; che molte delle soluzioni sono già state discusse e
sperimentate in passato, persino dal governo uscente; che, infine, se finora
non si è fatto di più è perché molte di quelle soluzioni si sono rivelate
inefficaci e perché l’operare di vincoli reali e tuttora operanti ha compresso
lo spazio di manovra del governo.</p>

<p>Effetti illusori. Si tende a sopravvalutare ad esempio l’effetto quantitativo,
in termini di risparmio di spesa, degli interventi sui costi della
politica. Così come si sopravvaluta la possibilità di recuperare risorse dalle
cosiddette «pensioni d’oro» o il gettito ottenibile, per dirne una gradita a
sinistra, da un’imposizione più aggressiva dei redditi finanziari. Si
sopravvaluta l’effetto sul mercato del lavoro di un ulteriore allentamento dei
vincoli al licenziamento, come dovrebbe aver dimostrato la scarsa efficacia di
quanto già fatto nel 2012 dalla ministra Fornero.</p>

<p>Vincoli reali di tipo politico. Volere è potere, ma anche il leader più abile
e deciso dovrà considerare che spostare il peso fiscale dal lavoro alla
rendita vuol dire alzare ulteriormente la tassazione sulla proprietà
immobiliare o magari intervenire sui titoli di stato; che non è possibile
ridurre la spesa pubblica in misura consistente senza intaccare universalità e
qualità dei servizi forniti (o magari ridurre gli stipendi dei dipendenti
pubblici!). Sono interventi di questo tipo nella disponibilità politica del
nuovo governo e delle forze che lo sostengono?</p>

<p>Vi sono poi, cruciali, i vincoli esterni. Un allentamento della camicia di
forza del fiscal compact sarebbe auspicabile. Tuttavia, non è chiaro come
questo allentamento possa avvenire. E questo non solo per le possibili
reazioni dei partner europei, ma anche per la costituzionalizzazione
dell’equilibrio di bilancio. Come evitare che una legge di stabilità che non
rispetti il fiscal compact venga impugnata in commissione affari
costituzionali?</p>

<p>Se un consiglio ci permettiamo di dare al nuovo presidente del consiglio, è
allora quello di concentrarsi su alcune priorità: l’Europa, dove deve agire
con determinazione ma anche grande abilità, approfittando del semestre di
presidenza per mettere in campo una strategia che cerchi di modificare gli
attuali rapporti di forza; la politica del credito verso le imprese,
rafforzando quanto di buono era stato messo in campo già dal governo Letta,
sia con lo strumento delle garanzie che sul fronte dei rimborsi dei crediti
commerciali; gli investimenti, sia pubblici che privati, a cominciare
dall’infrastruttura delle telecomunicazioni e dal risparmio energetico; la
creazione di un efficace sistema di ammortizzatori sociali e infine, ultimo ma
fondamentale, la riqualificazione della pubblica amministrazione.</p>

<p>Lasci invece perdere l’idea dello shock, del colpo di frusta, da ottenersi
magari per via fiscale. La riduzione del cuneo, su cui insiste ad esempio
Confindustria, è una misura che in termini occupazionali ha effetti
discutibili, a meno di impegnare una quantità di risorse tale da rendere
impraticabili altre più efficaci politiche. Usi semmai le risorse che si
renderanno disponibili per rilanciare in modo mirato la domanda. Più in
generale, a costo di essere un po’ meno «Renzi», non cerchi il colpo ad
effetto ma dia segnali chiari sulla volontà di agire in una prospettiva di
medio lungo periodo, perché non sarà né rapida né facile.</p>


  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


