<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Fare i conti con l'Europa</title>
    <base href="./">
    <link rel="stylesheet" href="/ragionidiscambio/stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/ragionidiscambio/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/ragionidiscambio/archivio/quotidiani/">Articoli su quotidiani</a></li>
	    
            <li><a href="/ragionidiscambio/archivio/interviste/">Interviste</a></li>
	    
            <li><a href="/ragionidiscambio/archivio/riviste/">Articoli su riviste</a></li>
	    
            <li><a href="/ragionidiscambio/archivio/interventi/">Interventi</a></li>
	    
            <li><a href="/ragionidiscambio/archivio/video/">Video</a></li>
	    
	</ul></li>

	<li><a href="/ragionidiscambio/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Fare i conti con l'Europa<br>
    <div id="data-articolo">
	
	<em>l'Unità</em>,
        22 Marzo 2014
      
    </div></h1>
  <div class="post-content">
  <p>Che non sia facile capire i termini del confronto tra il governo italiano e
l’Europa lo dimostra la varietà di chiavi di lettura che ritroviamo nei titoli
dei nostri quotidiani. Da chi sottolinea i sorrisi di sufficienza degli
esponenti della Commissione, a chi enfatizza le dichiarazioni fiduciose e
sicure del premier, agli interrogativi perplessi dei giornali tedeschi. Non è
chiaro se siamo di fronte ad un aspro confronto o magari ad un gioco delle
parti che nasconde una sostanziale condivisione di vedute.</p>

<p>Il dubbio ha peraltro una sua base nell’aritmetica dei conti pubblici. Prima
di aver letto il Documento di Economia e Finanza atteso per metà aprile,
possiamo solo ragionare per deduzioni. Se il quadro dei conti è
sostanzialmente quello del governo Letta (ma c’è il rischio che una crescita
inferiore al previsto possa consegnarci risultati meno favorevoli); se tali
conti già rappresentavano il massimo consentito nel rispetto di un percorso di
convergenza al pareggio strutturale di bilancio come previsto dal fiscal
compact; se rispetto a tali obiettivi il nuovo governo ha annunciato una
riduzione di imposte che comporterebbe già nel 2014 un maggior fabbisogno
stimabile, solo per la parte relativa agli sgravi Irpef, in 6-7 miliardi; se
le coperture individuate appaiono ancora piuttosto incerte, specie dopo la
mezza sconfessione delle ipotesi messe in campo dal commissario Cottarelli:
ebbene, se vale quanto detto, allora è difficile credere che rispetteremo
tutti gli impegni presi. Il che non significa che, a fronte del riconosciuto
fallimento della cura finora somministrata, tali impegni non possano essere
legittimamente ridiscussi.</p>

<p>Molto opportunamente è stato ricordato che il dibattito italiano è vittima
della confusione tra il vincolo del 3% (il cui mancato rispetto farebbe
scattare la procedura di infrazione per deficit eccessivo) e il fiscal
compact, che pone un obiettivo di pareggio in termini strutturali e fissa un
ambizioso sentiero di riduzione dello stock di debito. Il fatto che
rispettiamo il 3% non implica che rispettiamo anche il fiscal compact; anzi,
portarsi sul limite del 3 invece che poco sopra il 2,5% come previsto dal
governo Letta vuol dire proprio questo: ridiscutere il sentiero di
convergenza. Un esito che ci sembra il punto di arrivo inevitabile dei
colloqui di questi giorni.</p>

<p>È chiaro come tutto giri a questo punto attorno alle elezioni europee. Nessuno
si illude che una vittoria del socialisti possa da sola determinare quel
cambio radicale di rotta a lungo invocato. Ne è testimonianza la timidezza
della piattaforma di Martin Schulz su molti temi economici. Tuttavia, è lecito
attendersi che una commissione a guida socialista possa introdurre
interpretazioni meno rigide dei parametri, avvalendosi degli elementi di
flessibilità e discrezionalità presenti nei trattati. Con un po’ di ottimismo
si potrebbe sperare, se non in una piena golden rule, almeno nella possibilità
di escludere alcune spese di investimento dal conto del deficit. Renzi può
contare su una certa forza contrattuale, che gli viene dalla diffusa
consapevolezza in Europa che un suo fallimento aprirebbe le porte a
prospettive ben più incerte sul fronte della fedeltà europea.</p>

<p>Niente di risolutivo, certo. Ma è importante fare almeno qualche passo. Su
quale sia la strada per mettere in sicurezza l’euro c’è ormai consenso ampio
tra gli economisti, eppure si stenta a procedere. Sull’unione bancaria solo
pochi giorni fa ha prevalso ancora una volta la linea minimale voluta dalla
Germania. E anche sugli altri fronti (politiche monetarie più espansive che
scongiurino il rischio di deflazione, rilancio della domanda nei Paesi in
surplus commerciale) non si vedono spiragli. Ciò che manca è la volontà
politica, per via dei soliti interessi nazionali ma anche per la convinzione
che l’unico modo di curare la crisi sia quello di tenere i Paesi del Sud
Europa sotto schiaffo, con l’incombente minaccia di una nuova crisi degli
spread.</p>

<p>Da questo punto di vista, le rivendicazioni di orgoglio nazionale da parte del
presidente Renzi, a partire dal fatto che non abbiamo nulla da farci perdonare
nella gestione recente del bilancio pubblico, non sono solo un tratto del suo
stile politico, ma un ingrediente utile sia all’esterno verso i partner
europei, sia all’interno. Il nostro dibattito è spesso vittima di una sorta di
complesso di inferiorità. In virtù degli innegabili difetti nazionali siamo
spesso i primi a non ritenerci legittimati a richiamare i nostri partner alle
loro responsabilità. Responsabilità che, è bene rimarcarlo, non sempre sono
state esercitate in modo adeguato negli anni passati.</p>


  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


