<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - L'inutile ossessione</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="./">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="./archivio/quotidiani/">Articoli su quotidiani</a></li>
	    
            <li><a href="./archivio/interviste/">Interviste</a></li>
	    
            <li><a href="./archivio/riviste/">Articoli su riviste</a></li>
	    
            <li><a href="./archivio/interventi/">Interventi</a></li>
	    
            <li><a href="./archivio/video/">Video</a></li>
	    
	</ul></li>

	<li><a href="./chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>L'inutile ossessione<br>
    <div id="data-articolo">
	
	<em>l'Unità</em>,
        19 Dicembre 2011
      
    </div></h1>
  <div class="post-content">
  <p>C’è veramente necessità, oggi, in Italia, di riformare il mercato del lavoro
modificando le norme sul licenziamento? È questa la soluzione per restituire
prospettive ad una generazione che gode di scarse tutele ed è privata di una
prospettiva di impiego stabile? Per anni la discussione degli economisti si è
concentrata principalmente sulla flessibilità «in entrata».</p>

<p>Si diceva che l’adozione di contratti con garanzie ridotte avrebbe
incoraggiato le imprese ad assumere, e avrebbe anzi favorito l’accesso
all’impiego a tempo indeterminato. La realtà ha smentito questa previsione. La
frammentazione delle forme contrattuali è andata ben oltre il ragionevole e
viene giustamente vista come patologica. Una presa d’atto benvenuta. Occorre
dunque intervenire operando una drastica riduzione delle forme contrattuali,
che faccia sì che i contratti temporanei siano utilizzati soltanto nei casi in
cui vi sia una fondata necessità economica (ad esempio: le attività
stagionali). Occorre rendere il ricorso a tali forme contrattuali più costoso
per compensare la minore stabilità. Occorre infine riformare gli
ammortizzatori sociali, aumentando le tutele per chi perde il lavoro e in modo
da incoraggiare la riqualificazione. Su interventi di questo tipo, il governo
avrebbe certamente il sostegno compatto non solo dell’intero Partito
democratico, ma dell’insieme delle forze di centrosinistra.</p>

<p>La questione che solleva tanta passione riguarda semmai un altro aspetto: la
licenziabilità. Come è ben noto, la norma-simbolo da questo punto di vista è
l’articolo 18 dello Statuto dei lavoratori. Si sostiene da più parti che la
semplificazione delle forme contrattuali dovrebbe avere quale contropartita
l’abbandono di questa norma, sostituendo la tutela «reale» (la reintegrazione
nel posto di lavoro, prevista per il licenziamento senza giusta causa nelle
imprese con più di 15 dipendenti) con un risarcimento monetario. Una soluzione
che, riducendo i costi del licenziamento per l’impresa, rappresenterebbe una
sorta di contropartita alla riduzione di flessibilità «all’entrata» e al costo
degli ammortizzatori sociali.</p>

<p>Le motivazioni economiche dietro a questo argomento non convincono. Per
cominciare, sgombriamo il campo da una convinzione diffusa ma infondata: come
dimostrato dalle ricerche empiriche più autorevoli, la cosiddetta flessibilità
in uscita, la licenziabilità, non ha effetti significativi e duraturi sul
livello di occupazione. In compenso, un mercato più flessibile comporta che i
rischi connessi alle fluttuazioni economiche siano sopportati in misura
maggiore dai lavoratori, una soluzione molto discutibile dal punto di vista
dell’efficienza complessiva.</p>

<p>Nemmeno si può sostenere che l’articolo 18 sarebbe causa del così ampio
ricorso a forme atipiche di impiego. Se le cose stessero in questo modo,
dovremmo riscontrare un ridotto ricorso ai contratti a termine, e la
prevalenza di assunzioni a tempo indeterminato, nelle imprese al di sotto dei
15 dipendenti. I dati dicono semmai il contrario. Ancora: se fosse vero che
l’articolo 18 è un costo così rilevante, esso dovrebbe scoraggiare la crescita
delle imprese prossime alla soglia dei 15 dipendenti; ma ricerche recenti
mostrano che non vi sono effetti significativi di questo genere.</p>

<p>Non è ovvio nemmeno quali siano i benefici dal punto di vista dell’efficienza
contrattuale. Come ci insegna l’analisi economica dei contratti, non esiste
alcuna conclusione generale sulla superiorità del risarcimento monetario
rispetto alla tutela tramite il diritto al reintegro. Molte analisi
suggeriscono semmai come maggiore flessibilità si accompagni a minore
produttività. Il motivo è chiaro: se il rapporto è meno stabile, sarà minore
l’incentivo per le parti (sia l’impresa che il lavoratore) ad investire nella
relazione. Ci chiediamo dunque in che modo gli interventi di cui si parla
possano essere considerati politiche per la crescita, se non sulla base di un
erroneo pregiudizio che considera ogni forma di regolamentazione fonte di
inefficienza.</p>

<p>È forse proprio la difficoltà a motivare la revisione della disciplina della
licenziabilità in termini di efficienza che spinge molti sostenitori del
«contratto unico» a parlare di equità. La riforma del mercato del lavoro
sarebbe motivata dalla necessità di superare il dualismo («apartheid») nel
mercato del lavoro. È però curioso che si suggerisca, quale soluzione, che le
tutele dell’articolo 18 continuino a valere per chi è già «dentro» e siano
abolite per i nuovi assunti; con il risultato di certificare dal punto di
vista giuridico una differenza di diritti tra generazioni, e di creare
all’interno di ciascuna impresa due categorie di lavoratori, con diritti e
tutele diverse. Un obiettivo auspicabile solo per chi voglia la disgregazione
di ogni residuo di solidarietà tra uguali sul posto di lavoro.</p>

<p>Il sospetto è che il vero obiettivo non sia la flessibilità in sé, bensì
forzare una modifica delle relazioni industriali. L’unico esito certo della
modifica dell’articolo 18 sarebbe infatti quello di incidere sulla forza
contrattuale dei lavoratori e dei sindacati (non a caso la norma
interesserebbe solo le imprese più grandi, e non a caso l’articolo 18 è nello
Statuto dei lavoratori, la norma che promuovere il ruolo del
sindacato). Vediamo in filigrana il confronto tra due visioni diverse di
società e di economia: chi riconosce il ruolo positivo della concertazione e
dei «corpi intermedi» contro chi pensa che sindacati e associazioni di
categoria siano solo ostacoli al corretto funzionamento della concorrenza. Una
concorrenza in cui il lavoratore mobile, flessibile, è solo un individuo.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


