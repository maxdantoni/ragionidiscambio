<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Figli più stabili, padri precari?</title>
    <base href="./">
    <link rel="stylesheet" href="/ragionidiscambio/stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/ragionidiscambio/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/ragionidiscambio/archivio/quotidiani/">Articoli su quotidiani</a></li>
	    
            <li><a href="/ragionidiscambio/archivio/interviste/">Interviste</a></li>
	    
            <li><a href="/ragionidiscambio/archivio/riviste/">Articoli su riviste</a></li>
	    
            <li><a href="/ragionidiscambio/archivio/interventi/">Interventi</a></li>
	    
            <li><a href="/ragionidiscambio/archivio/video/">Video</a></li>
	    
	</ul></li>

	<li><a href="/ragionidiscambio/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Figli più stabili, padri precari?<br>
    <div id="data-articolo">
	
	<em>Il Riformista</em>,
        16 Aprile 2011
      
    </div></h1>
  <div class="post-content">
  <p>La recente manifestazione dei precari ha riacceso i riflettori sulla questione
dei contratti di lavoro. L’articolo di Pietro Ichino, Luca di Montezemolo e
Nicola Rossi sul <em>Corriere</em> e il successivo <em>endorsement</em> di Gianfranco Fini
hanno rilanciato in modo trasversale la proposta di un “contratto unico”.</p>

<p>L’aspetto controverso di tale proposta è l’idea che per aumentare le tutele
dei lavoratori precari sia necessario ridurre quelle previste per il lavoro a
tempo indeterminato.  Viene cioè proposto una sorta di scambio, per cui la
generalizzazione del contratto a tempo indeterminato verrebbe ottenuta
intervenendo sulla tutela dal licenziamento senza giusta causa (disciplinata
dall’articolo 18 dello Statuto dei lavoratori) per l’insieme dei lavoratori
dipendenti.  L’efficacia della proposta deriva dall’assonanza con quel “meno
ai padri e più ai figli” che evoca l’idea di una redistribuzione e quindi di
solidarietà (richiesta alla generazione dei padri) e insieme di rivolta
generazionale. Da qui l’insistenza sulla contrapposizione tra i padri
ultra-tutelati e i figli vittime di una sorta di apartheid.</p>

<p>Ad evidenziare quanto sia equivoca la rappresentazione del problema come un
conflitto distributivo basterebbe forse richiamare il fatto che, se parliamo
di regolazione e vincoli, non c’è alcuna ragione convincente per ipotizzare
una reale rivalità tra chi ne è soggetto e chi non lo è. L’analogia con una
risorsa disponibile in quantità limitata è fuorviante, così come lo sarebbe
affermare che una maggiore tutela urbanistica delle perifierie è possibile
solo eliminando i vincoli nel centro storico; o che per ridurre il limite di
velocità in autostrada è necessario aumentarlo nelle strade statali. La
domanda che dobbiamo porci è un’altra: se una certa regolazione sia funzionale
o no agli obiettivi che si pone.</p>

<p>In questo caso, dobbiamo anche chiederci quali siano gli obiettivi. Il
sospetto è che nella richiesta “meno diritti ai padri, più diritti ai figli”
ciò che veramente sta a cuore sia il primo dei due termini: a far problema non
sarebbe cioè la precarietà di chi è “fuori”, bensì le tutele di chi sta
“dentro”, prima fra tutte quella relativa ai costi di interruzione del
rapporto di lavoro. È una tesi che ci viene riproposta da almeno un ventennio:
il freno alla crescita dell’Italia e dell’Europa sarebbe l’eccesso di
regolamentazione del mercato del lavoro.
Solo rendendo più fluido tale mercato, aumentandone la concorrenzialità,
favorendo la mobilità dei lavoratori da un impiego all’altro, o dalla
condizione di impiego a quella di disoccupazione e viceversa, è possibile
rendere dinamico il sistema, aumentare la produttività e rendere le nostre
imprese competitive sui mercati internazionali.</p>

<p>Benché popolare anche in ambito accademico per la sua coerenza con una certa
visione del mercato del lavoro, la tesi è debole sul piano dell’evidenza
empirica; l’argomento principale a sostegno è stato per anni il confronto tra
la performance dei paesi supposti “rigidi” q eulla delle economie
caratterizzate da mercati del lavoro meno regolamentati: gli Usa ma anche,
all’occorrenza, Spagna e Irlanda. Tutto ciò prima che tali paesi fossero
investiti, non a caso più duramente degli altri, dalla recente crisi.</p>

<p>Che lo si dichiari o no, dovrebbe essere ovvio che il principale effetto di
una riduzione delle tutele ai dipendenti delle imprese sopra i 15 dipendenti,
quelle più sindacalizzate, sarebbe il mutamento della forza contrattuale
nell’ambito delle relazioni industriali, la riduzione del peso del sindacato e
della contrattazione collettiva, e quindi una probabile riduzione del costo
del lavoro via riduzione delle retribuzioni, oltre che un aumento dei
differenziali retributivi e quindi della diseguaglianza. Non ci vuole molta
malizia per leggere proprio questo nell’affermazione che una riforma
strutturale del mercato del lavoro porterebbe ad aumenti di
competitività. All’opposto dello slogan meno ai patri e più ai figli,
l’effetto prevedibile dell’indebolimento dei padri sarebbe insomma un
arretramento complessivo delle condizioni (economiche e non solo) di lavoro.</p>

<p>È proprio in nome della produttività e della crescita che dovremmo rigettare
ricette improntate ad un’esasperazione della mobilità e della “liquidità” del
lavoro. LA produttività del lavoro è principalmente determinata da
investimenti in capitale fisico e umano; se il lavoro produttivo richiede
investimento sia da parte del lavoratore che dell’impresa, esso non può
avvenire in un contesto di precarietà. Ciò che serve è al contrario la
stabilità della relazione di lavoro (un punto che no sfugge a Ichino &amp; C,
visto che quando citano il governatore Draghi riconoscono che la precarietà
“indebolisce l’accumulazione di capitale umano specifico, con effetti alla
lunga negativi su produttività e profittabilita”). Questo vale in particolare
in quei paesi che, come l’Italia, devono contare primariamente
sull’innovazione di prodotto e processo che si realizza all’interno
dell’impresa.  La ricerca di relazioni stabili tra impresa e lavoratori
potrebbe semmai spingere a puntare verso forme di coinvolgimento di questi
ultimi nella gestione, proprio il contrario dell’aumento della mobilità del
lavoro. D’altra parte, il paese che da qualche tempo in qua viene citato ad
esempio, la Germania, mantiene tuttora il suo modello a basso turnover del
lavoro, e ha puntato invece sulla “flessibilità interna”, che è cosa ben
diversa da ciò che viene proposto dai liberalizzatori nostrani.</p>

<p>Che il vero collo di bottiglia non siano le norme che favoriscono la
flessibilità in entrata e uscita lo dimostra d’altronde il fatto che il
massimo ricorso a forme di contratti atipici si ha per le imprese con meno di
9 dipendenti, alle quali non si applica il famigerato articolo 18. Vale a dire
che tra i motivi dell’ampio ricorso al precariato il principale non sembra
essere la richiesta di maggiore flessibilità in uscita. Molto più rilevante
sembra essere la presenza di un vero e proprio incentivo fiscale al ricorso al
lavoro precario, che attualmente paga contributi significativamente inferiori
rispetto al lavoro a tempo indeterminato. Colpisce dunque nel segno la
proposta avanzata dal Pd che prevede, oltre ad una significativa riduzione
della varietà di forme contrattuali atipiche, un riallineamente dei contributi
ad un livello intermedio che sia lo stesso per tutte le tipologie
contrattuali. L’obiettivo è quello di indurre le imprese a ricorrere alla
flessibilità in entrata/uscita solo quando c’è un’effettiva necessità
organizzativa, e non come forma di elusione contributiva.</p>

<p>Nel dibattito fuori e dentro il Pd la differenza è in fondo qui: tra chi pensa
che il livello di flessibilità raggiunto nel nostro mercato del lavoro sia
un’acquisizione tutto sommato positiva, che va certo regolarizzata ma pur
sempre accettata come ineluttabile, e chi ritiene che con la flessibilità si
sia andati ben più in là di quanto fosse auspicabile e coerente con il modello
di sviluppo adeguato al nostro paese, e che sia urgente, preliminarmente a
qualsiasi revisione del diritto del lavoro, riportare il fenomeno del lavoro
precario a una dimensione fisiologica.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/ragionidiscambio/images/ilRiformista.png" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


