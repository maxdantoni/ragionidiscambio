<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Sistemi di voto, idea di società</title>
    <base href="./">
    <link rel="stylesheet" href="/ragionidiscambio/stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/ragionidiscambio/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/ragionidiscambio/archivio/quotidiani/">Articoli su quotidiani</a></li>
	    
            <li><a href="/ragionidiscambio/archivio/interviste/">Interviste</a></li>
	    
            <li><a href="/ragionidiscambio/archivio/riviste/">Articoli su riviste</a></li>
	    
            <li><a href="/ragionidiscambio/archivio/interventi/">Interventi</a></li>
	    
            <li><a href="/ragionidiscambio/archivio/video/">Video</a></li>
	    
	</ul></li>

	<li><a href="/ragionidiscambio/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Sistemi di voto, idea di società<br>
    <div id="data-articolo">
	
	<em>l'Unità</em>,
        21 Novembre 2011
      
    </div></h1>
  <div class="post-content">
  <p>Tra i compiti assegnati a questo scorcio di legislatura, quello di modificare
la legge elettorale riveste un ruolo non secondario. La legge elettorale è
solo uno degli aspetti che caratterizzano il sistema politico, ma è un
ingrediente essenziale per definire la direzione di uscita da questa
fallimentare Seconda Repubblica.</p>

<p>A questo proposito, l’auspicio è che la discussione si liberi da un’ipoteca
giuridico-politologica che ha spesso confinato il dibattito alla pura
meccanica della competizione politica e della governabilità in senso astratto,
e si allarghi a coinvolgere un’analisi più approfondita del nesso tra sistema
politico e sistema economico e sociale. Insomma, la domanda sulle regole della
rappresentanza politica dovrebbe essere iscritta nel tema più ampio della
scelta del futuro del Paese dal punto di vista sociale ed economico, potremmo
dire del «modello» di capitalismo. In questo senso sorprende quanto poco
spazio abbia avuto finora nel dibattito italiano la riflessione, sviluppata in
ambito internazionale tra gli studiosi di political economy, sul rapporto tra
forme di rappresentanza e varietà di capitalismo (mi riferisco ad esempio alle
analisi di Torben Iversen, dell’università di Harvard).</p>

<p>Molto in sintesi, questo filone di studi evidenzia come i sistemi
capitalistici, lungi dal convergere verso un unico modello, si siano
polarizzati in due «specie» di successo, quella delle economie liberali e
quella delle economie coordinate di mercato. Esempio delle prime sono i Paesi
anglosassoni, mentre alle seconde corrispondono le economie del centro e nord
Europa. Ciascuno dei sistemi presenta un insieme di caratteristiche
complementari nella struttura produttiva, nelle modalità di organizzazione
degli interessi, nel rapporto tra finanza e industria, nelle relazioni
sindacali, nel sistema di istruzione e, non ultimo, nel sistema di
rappresentanza politica. L’idea di fondo è che i diversi capitalismi si
distinguano per il tipo di competenze prevalenti nell’attività produttiva e
per le istituzioni sviluppate a protezione delle stesse. Sintetizzando, i
sistemi liberali di mercato tendono a sviluppare e ad impiegare competenze
molto «liquide», puntando sulla flessibilità nell’impiego e adottando
tecnologie che non necessitano di elevata specializzazione ai livelli bassi
della scala delle competenze, potendo contare invece sul vantaggio dato dal
primato nell’attività di ricerca di alto livello.</p>

<p>Sono economie che non richiedono forme forti di protezione degli investimenti
in capitale umano, per cui sono caratterizzati da un più debole sistema di
welfare, oltre che maggiore diseguaglianza nelle retribuzioni. Possono ben
funzionare anche in assenza di un forte sistema di regolazione sociale, come
quello proprio dei sistemi di democrazia competitiva. I sistemi a capitalismo
coordinato, normalmente economie a larga base manifatturiera, sono invece
caratterizzati da investimenti in capitale umano altamente «specifici», che
possono svilupparsi solo in presenza di adeguate protezioni. Si pensi alla
circostanza che in assenza di una prospettiva di impiego di lungo periodo, né
l’impresa né il lavoratore avranno interesse a investire nella relazione. In
questi sistemi, gli investimenti in capitale umano sia dell’impresa che del
lavoratore trovano adeguato sostengo in una maggiore regolazione del mercato
del lavoro, nell’ampio ricorso alla concertazione e nello sviluppo di generosi
programmi di assicurazione pubblica. L’esito è una distribuzione molto
egualitaria delle retribuzioni, cui si aggiungono un solido sistema di
protezione sociale e un’elevata redistribuzione.</p>

<p>Il dato importante, a questo punto, è che i sistemi elettorali maggioritari
sono prevalenti nelle economie liberali, mentre in quelle a capitalismo
coordinato è prevalente l’adozione del sistema proporzionale. Il sistema
proporzionale è infatti più adeguato a promuovere la rappresentanza degli
interessi e spinge alla ricerca di soluzioni consensuali, laddove i sistemi
maggioritari incoraggiano la competizione al centro e producono esiti meno
redistributivi.</p>

<p>A questo proposito, guardando ai dati di 17 economie avanzate nel periodo dal
1945 al 1998, colpisce che i sistemi proporzionali hanno storicamente (e
nettamente) favorito il successo elettorale delle coalizioni di
centrosinistra, mentre nei sistemi maggioritari si sono più frequentemente
affermati partiti di centrodestra. I sistemi proporzionali, oltre ad essere
più compatibili con politiche di concertazione, sembrano incoraggiare infatti
l’emergere di coalizioni tra partiti di centro e di sinistra, più propensi a
investire risorse in sistemi di assicurazione sociale; nei sistemi
maggioritari l’elettore di centro tende invece a favorire con il suo voto le
forze conservatrici.</p>

<p>Tornando al nostro Paese e all’attualità, sarebbe auspicabile che le
istituzioni della Terza Repubblica fossero pensate avendo chiaro a quale
capitalismo vogliamo ispirarci. Dopo un ventennio in cui ha prevalso l’idea
che ci fosse un unico modello vincente, quello anglosassone, e in cui si è
ritenuto di puntare su flessibilità nel lavoro da una parte e perseguimento
del modello di democrazia competitiva maggioritaria dall’altra, la nostra
attenzione si volge nuovamente ai modelli centro e nordeuropei, più vicini a
noi per vocazione produttiva e più attraenti quanto a coesione
sociale. Sarebbe un esito insperato quanto augurabile se la fine di questa
legislatura, con un governo che nasce nel segno della concertazione politica e
sociale, potesse muovere i primi passi in questa direzione.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


