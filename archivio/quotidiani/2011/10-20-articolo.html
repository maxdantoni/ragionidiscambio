<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Atene chiama Roma</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="./">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="./archivio/quotidiani/">Articoli su quotidiani</a></li>
	    
            <li><a href="./archivio/interviste/">Interviste</a></li>
	    
            <li><a href="./archivio/riviste/">Articoli su riviste</a></li>
	    
            <li><a href="./archivio/interventi/">Interventi</a></li>
	    
            <li><a href="./archivio/video/">Video</a></li>
	    
	</ul></li>

	<li><a href="./chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Atene chiama Roma<br>
    <div id="data-articolo">
	
	<em>l'Unità</em>,
        20 Ottobre 2011
      
    </div></h1>
  <div class="post-content">
  <p>Ci sono vari modi di leggere la situazione greca. Quello più diffuso adotta un
approccio moralistico: è giusto che la Grecia paghi per la propria
irresponsabilità fiscale; sarebbe viceversa ingiusto che dei problemi greci si
facessero carico i cittadini degli Stati virtuosi e disciplinati.</p>

<p>Questa ricostruzione è attraente nella sua semplicità e ha certamente un fondo
di verità, ma ha due difetti. Il primo è quello di applicare in modo
discutibile categorie della morale individuale ad una collettività, che viene
trattata come un tutt’uno, dimenticando che chi è chiamato a pagare ora e chi
ha goduto dei vantaggi in precedenza potrebbero non essere gli stessi. Il
secondo difetto di questa rappresentazione è che è semplicistica dal punto di
vista economico, visto che trascura il ruolo che nella crisi attuale hanno
giocato le carenze nella costruzione dell’euro, e sorvola sui vantaggi che da
certi squilibri hanno tratto anche i Paesi virtuosi. Come ormai ampiamente
riconosciuto, è l’assenza di meccanismi di correzione degli squilibri di
competitività e dei conti con l’estero ad essere il principale fattore di
rischio per la sopravvivenza a medio-lungo termine dell’euro.</p>

<p>Purtroppo, il difetto non è solo nelle rappresentazioni giornalistiche. Di
fronte alla crisi greca la soluzione adottata si è ispirata all’ortodossia del
cosiddetto Washington consensus, quell’insieme di precetti a lungo indiscussi,
e purtroppo in molti casi fallimentari, che ha caratterizzato in anni passati
l’azione del Fondo Monetario e della Banca Mondiale. Tagliare drasticamente la
spesa pubblica, privatizzare, deregolamentare i mercati, eliminare quei
meccanismi che possono rallentare il processo di aggiustamento verso il basso
di prezzi e retribuzioni. Riforme strutturali da realizzare in cambio
dell’assistenza finanziaria necessaria ad evitare il default. A sostegno di
tale ricetta è stata propagandata l’idea che i tagli al bilancio pubblico
avrebbero rapidamente ristabilito un clima di fiducia e attratto investimenti.
Purtroppo non è quello che osserviamo: invece della “fatina della fiducia”
(come la chiama il premio Nobel Paul Krugman) si sta materializzando una
pesante recessione. Molto più realisticamente, c’è chi fa notare che la
riduzione del reddito e dell’occupazione non sono un effetto collaterale bensì
un passaggio necessario. L’idea è molto semplice in termini economici: la
caduta dei consumi pubblici e privati riduce le importazioni; al tempo stesso,
porta a minore reddito e crescente disoccupazione, che spinge i salari verso il
basso, riducendo i costi e consentendo all’economia di ripartire, trainata
dall’export. Prima si ingoia l’amara medicina, meglio è.</p>

<p>Della validità di questa ricetta sono ormai in molti a dubitare. Il fatto è
che la stessa cura, in varia misura, viene richiesta contemporaneamente a
tutti i Paesi in difficoltà (compreso il nostro). Eppure dovrebbe essere ovvio
che una strategia che punta principalmente sulla deflazione e sul traino della
domanda estera non può funzionare per tutti i Paesi contemporaneamente, ma può
anzi contribuire a innescare una spirale recessiva globale. C’è di più: le
ricette economiche spesso non fanno i conti con la variabile sociale e
politica. I cittadini greci potrebbero raggiungere la conclusione che non ne
vale la pena, che i costi sociali per restare nell’euro non valgono lo
sforzo. E da un tracollo della Grecia forse ha ormai più da perdere l’Europa
della Grecia stessa.</p>

<p>È qui che dovrebbe tornare in campo un cambio di strategia a livello europeo.
Complessivamente l’Europa ce la può fare. Ha gli strumenti sia per
fronteggiare l’emergenza (attraverso il fondo salva-stati e l’azione della
Bce) che per rilanciare la crescita in modo meno traumatico, bilanciando con
politiche espansive e di rilancio della domanda nei Paesi forti le politiche
restrittive necessarie nei Paesi in difficoltà, e trovando canali di
finanziamento degli investimenti cui i singoli stati non hanno accesso. Troppo
spesso ci siamo abituati a considerare l’Europa come un vincolo esterno,
l’ancora cui appigliarsi per giustificare scelte che non siamo stati in grado
di prendere da soli. Dobbiamo invece cominciare a vedere l’Europa come il
terreno delle scelte politiche, lo spazio per l’iniziativa.</p>

<p>L’alternativa è ormai sotto i nostri occhi, e nella Grecia si specchia la
nostra apprensione. L’Italia non è la Grecia. I suoi “fondamentali” sono molto
più solidi, la sua esposizione all’estero meno sbilanciata, i conti pubblici
meno compromessi. Ma sappiamo che questo non ci mette al sicuro.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


