<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Non si esce dall'euro</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="./">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="./archivio/quotidiani/">Articoli su quotidiani</a></li>
	    
            <li><a href="./archivio/interviste/">Interviste</a></li>
	    
            <li><a href="./archivio/riviste/">Articoli su riviste</a></li>
	    
            <li><a href="./archivio/interventi/">Interventi</a></li>
	    
            <li><a href="./archivio/video/">Video</a></li>
	    
	</ul></li>

	<li><a href="./chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Non si esce dall'euro<br>
    <div id="data-articolo">
	
	<em>l'Unità</em>,
        21 Settembre 2011
      
    </div></h1>
  <div class="post-content">
  <p>Il declassamento del nostro debito da parte di Standard &amp; Poor’s sembra aver
avuto effetti tutto sommato contenuti. In parte perché i limiti dell’azione del
governo italiano erano noti da tempo, in parte perché l’attenzione degli
investitori sembra puntata principalmente sulla Grecia e sulle decisioni a
livello europeo. Il governo di Atene è alle prese con un gravoso impegno di
riduzione del debito impostogli come condizione per gli aiuti. Il giudizio
prevalente tra gli osservatori è che lo sforzo richiesto sia al di là delle
possibilità dell’economia greca, e non ci sia pertanto alternativa a un default
parziale; la questione riguarda semmai il quando e il come. C’è chi considera o
auspica apertamente la possibilità di un’uscita della Grecia dall’euro. Un
esito del genere deve essere scongiurato: esso renderebbe chiaro che esiste un
limite all’impegno a difendere la permanenza di un Paese nell’eurozona; i
mercati ci metterebbero poco ad applicare questo concetto su altri Paesi, tra
cui il nostro. L’ingresso nell’euro fu inteso come qualcosa di irreversibile,
tanto è vero che i trattati non prevedono che un Paese possa uscire dalla
moneta unica.</p>

<p>Ma, più che i trattati, sono gli enormi costi economici a rendere
impraticabile questa strada. Anche senza considerare il fatto che l’uscita
dall’euro condannerebbe il Paese interessato a un lungo periodo di
marginalità, dovrebbe bastare la circostanza che, nell’intervallo necessario a
prendere la decisione di abbandonare l’euro – si tratti di mesi, settimane o
anche solo giorni – l’aspettativa di ritrovarsi con una valuta locale
deprezzata determinerebbe il prosciugamento della liquidità, mandando all’aria
il sistema del credito su cui si regge qualsiasi economia avanzata. C’è forse
anche da noi chi accarezza l’idea di un ritorno dell’Italia alla situazione
pre-euro. Una tentazione che poggia sull’osservazione (ahimé corretta) che la
moneta unica non ha impedito l’emergere di squilibri: ha anzi reso ciascun
Paese più indifeso rispetto a crisi di fiducia come quella che sta affliggendo
Italia e Spagna. È vero che avremmo ben altri armi a disposizione se
disponessimo ora di quella sovranità monetaria cui abbiamo rinunciato; e la
possibilità di svalutare ci consentirebbe di superare in parte quegli
squilibri esterni che sono, più dei conti pubblici, motivo di rischio. Qui sta
il paradosso dell’Europa: la crisi ne sta mettendo a nudo le debolezze, e sta
creando, sia nei Paesi più forti che in quelli più esposti, la percezione che
l’euro sia una gabbia più che la soluzione. Come dicevamo, è una tentazione
che va respinta con forza. Il rafforzamento della cooperazione europea è
dunque una strada obbligata. I problemi dell’Europa potrebbero essere superati
in presenza della volontà politica di farlo, abbandonando la miope prospettiva
nazionale che sta bloccando ogni iniziativa.</p>

<p>Occorre riconoscere che a fronte della generale sottovalutazione dei rischi
derivanti da una costruzione istituzionale carente, i costi di aggiustamento
non possono essere considerati un problema dei singoli stati. Deve essere
abbandonata la puerile e fuorviante contrapposizione tra Paesi virtuosi e meno
virtuosi. Riconosciamo pure le nostre mancanze a fronte dei meriti d’oltralpe,
ma non dimentichiamo che della creazione di squilibri commerciali hanno goduto
sia i Paesi che consumavano a credito che quelli che accumulavano avanzi;
perché ottenere un vantaggio competitivo, oltre che aumentando virtuosamente
produttività e generando innovazione, con il contenimento dei salari e dei
consumi interni, non è molto diverso nella sostanza dall’effettuare una
svalutazione competitiva. Occorre, infine e soprattutto, allentare l’attuale
programma generalizzato di austerità e tagli di bilancio, che rischia di
innescare una spirale recessiva. Quale sia in questo quadro la parte
dell’Italia è noto e qui l’abbiamo detto dall’inizio, anche quando altri
sembravano vedere solo il problema dei conti pubblici: l’accento deve essere
sulle riforme per la crescita. Che questo passi per una sostituzione del
governo attuale con uno più credibile e autorevole è ormai riconosciuto da
tutti, qui e all’estero. Non c’è certo da illudersi: l’uscita di scena di
Berlusconi non è una condizione sufficiente per risolvere i nostri problemi. Ma
necessaria certamente lo è.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


