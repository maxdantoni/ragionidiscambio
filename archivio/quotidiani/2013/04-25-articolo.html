<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Europa e crescita, le prime sfide sull’economia</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Europa e crescita, le prime sfide sull’economia<br>
    <div id="data-articolo">
	
	<em>l'Unità</em>,
        25 Aprile 2013
      
    </div></h1>
  <div class="post-content">
  <p>La recente soluzione del nodo del Presidente della Repubblica e di quello
della formula di governo lasciano di fronte a noi intatti problemi e
urgenze. Al di là della disputa sui nomi, non va dimenticato che, dietro alle
manifestazioni di rabbia insofferenza e rifiuto cui abbiamo assistito nei
giorni scorsi, ci sono sofferenze individuali, difficoltà, domande disattese,
cui la politica non ha potuto o saputo rispondere. È da qui che il governo
dovrà ripartire.</p>

<p>Il prolungarsi della crisi, ormai nel suo quinto anno avanzato, erode
progressivamente la nostra base produttiva, cancella posti di lavoro, riduce
le risorse disponibili. Le previsioni sono sistematicamente aggiornate al
ribasso, e i segni di ripresa stentano a manifestarsi. La risposta messa in
campo dall’Europa si è ispirata finora a una strategia di austerità sul piano
fiscale e di deflazione; la tesi era che la caduta di salari e prezzi
determinata dalla disoccupazione e dal taglio del welfare avrebbe rilanciato
le esportazioni e alimentato la ripresa. Non è quello che si è verificato, e
le certezze coltivate in alcune cancellerie europee, nella Bce, nella
Commissione, sono ormai messe apertamente in discussione. Ciò apre qualche
opportunità e richiede chiarezza di intenti, sia sul versante europeo che su
quello interno.</p>

<p>In Europa occorrerà sfruttare per intero i margini di flessibilità consentiti
dalla nuova costituzione fiscale dell’Unione e spingere con decisione verso
quei passaggi necessari per mettere definitivamente in sicurezza l’euro e
consentire un cambiamento di segno delle politiche fiscali e monetarie. Serve
autorevolezza, che è cosa diversa dal plauso concesso a chi si adegua
docilmente, ma richiede al contrario capacità di affrontare le possibili
divergenze di interessi tra i Paesi partner.</p>

<p>Sul versante interno, c’è il tema delle politiche di crescita, che passano
nell’immediato per un rilancio della domanda ma non possono certo esaurirsi in
politiche demand side. Liberato il campo all’idea che politiche strutturali
sia sinonimo di ulteriore deregolamentazione del mercato del lavoro, occorre
accompagnare quel riposizionamento produttivo che il nostro paese non può più
rimandare. Su questo versante la politica economica non può limitarsi a
operare solo sulle «condizioni di contorno» come vorrebbe un certo liberismo
di seconda mano. L’efficienza della pubblica amministrazione, della giustizia
civile, e così via sono condizioni necessarie ma ormai non sufficienti. Vi
sono interventi urgenti su cui il governo non può limitarsi al ruolo di
spettatore: ripristinare l’accesso al credito per le imprese, specie quelle
medie e piccole; prevedere nuove forme di sostegno agli investimenti
innovativi, anche mettendo in campo le ingenti risorse della Cassa depositi e
prestiti; incoraggiare gli investimenti in capitale umano sia attraverso le
regole che attraverso il sistema formativo, fino a prevedere veri e propri
piani per l’inserimento nel sistema produttivo di giovani a elevata
specializzazione; investire nella ricerca pubblica e sostenere quella privata.</p>

<p>C’è infine il capitolo delle politiche sociali, che vanno intese non solo come
argine alla disgregazione sociale, ma come ingrediente essenziale per
accompagnare il necessario cambiamento strutturale. Accentuazione dell’equità
del sistema fiscale e revisione degli strumenti di welfare in direzione di un
maggiore universalismo dovranno occupare un posto molto alto nelle priorità
del governo. Del resto, è proprio su questi temi che è stata percepita in modo
più netto l’insufficienza del governo Monti, con l’esito elettorale che
sappiamo.</p>

<p>Ancora non conosciamo la fisionomia del nuovo governo; ma è chiaro che tanto
meno il governo Letta rappresenterà un elemento di discontinuità in termini di
volti, tanto più tale discontinuità, chiesta a gran voce dall’elettorato,
dovrà manifestarsi nei programmi e nelle azioni. Su questo convergono del
resto le domande del paese e l’interesse strettamente politico del
centrosinistra. Pur con le differenze di contesto, il destino del partito
socialista greco, che in nome di un malriposto senso di responsabilità si è
immolato alle politiche di austerità, favorendo il ritorno al potere della
destra e la crescita delle forze antisistema, è un monito che i leader
democratici hanno certamente ben chiaro.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


