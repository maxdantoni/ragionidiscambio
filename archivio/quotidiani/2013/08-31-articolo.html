<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Anticipare al 2013 la Service tax sulle case di pregio</title>
    <base href="./">
    <link rel="stylesheet" href="stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Anticipare al 2013 la Service tax sulle case di pregio<br>
    <div id="data-articolo">
	
	<em>l'Unità</em>,
        31 Agosto 2013
      
    </div></h1>
  <div class="post-content">
  <p>Chi ha vinto e chi ha perso sull’Imu? L’uso delle metafore bellico-sportive in
questi casi non aiuta. La negoziazione nell’ambito di un governo di grande
coalizione prevede necessariamente che ciascuna delle parti sia disposta a
cedere qualcosa. Il fatto è che larga parte del centrosinistra non ha ancora
elaborato la mancata vittoria di febbraio e la decisione di dar vita ad un
governo di compromesso, ogni decisione del quale rinnova le ferite aperte. Si
aggiunga che anni di retorica sull’elezione diretta del governo rendono
difficile accettare un dato di realtà ovvio di una repubblica parlamentare:
governo e partiti che lo sostengono non sono tra loro identificabili.</p>

<p>Solo così possiamo spiegarci il senso di frustrazione diffuso tra gli elettori
di centro sinistra, e una certa difficoltà a riconoscere, tra il bianco e il
nero, la gamma dei grigi. Va detto che nella vicenda dell’Imu Berlusconi
partiva da una situazione di obiettivo vantaggio: l’accoglimento della sua
richiesta di abolire l’imposta sulle abitazioni principali può essere
presentato oggi come una vittoria, ma il mancato accoglimento gli avrebbe
consentito domani di sventolare ancora una volta la carta dell’abrogazione
dell’imposta, o magari farne il casus belli per distogliere l’attenzione dal
tema della decadenza.</p>

<p>Esaminando la questione con obiettività ci accorgeremo tuttavia che la
posizione del Pdl è stata accolta solo a metà. A fronte della richiesta di
esclusione totale e definitiva dell’imposizione sull’abitazione principale, il
governo ha deciso per una ridefinizione dell’imposta esistente che assumerà
dal prossimo anno le caratteristiche di una cosiddetta imposta sui servizi o
Service tax. Il gettito di tale imposta garantirà ai comuni circa la metà del
gettito dell’attuale Imu sulle prime case (il resto sarà coperto da un aumento
dei trasferimenti erariali) e la base di riferimento continuerà ad essere
presumibilmente la rendita catastale dell’immobile. Soggetti passivi saranno
sia i proprietari che gli inquilini, anche se questi ultimi saranno colpiti in
misura minore, e sono allo studio soluzioni compensative dei possibili effetti
più regressivi che potrebbero derivarne.</p>

<p>L’imposta sui servizi vedrà ampi spazi di autonomia da parte dei Comuni, in
modo da realizzare quel nesso virtuoso tra imposta e benefici ricevuti che è
alla base di una corretta nozione di decentramento fiscale. Si terrà infine
conto delle caratteristiche del nucleo familiare, per favorire le famiglie
numerose conviventi. La soluzione a regime non sarà dunque molto diversa da
quanto indicato anche dal Pd, che aveva espresso già in campagna elettorale
l’intenzione di rendere l’imposta sugli immobili meno gravosa per le famiglie
meno abbienti e più coerente con il disegno del federalismo fiscale. Altri
provvedimenti in tema di immobili, come il sostegno ai mutui per l’acquisto
della prima abitazione e la riduzione dell’imposta sugli affitti a canone
concordato, vanno in direzione di una maggiore garanzia del diritto alla casa
e vanno dunque salutate anch’esse con soddisfazione.</p>

<p>Tutto bene dunque? Non proprio. La versione finale del decreto legge non ha
accolto la richiesta, espressa con forza dal Pd, di alleggerire il carico Imu
sugli immobili strumentali delle imprese. Ma è soprattutto la scelta di
azzerare per intero l’Imu su tutte le abitazioni principali già nel 2013 a
destare preoccupazione. Il Consiglio dei ministri ha sancito la cancellazione
della prima rata e ha trovato un accordo politico sulla cancellazione della
rata di saldo di dicembre. Ma tale accordo costerà ben 2,1 miliardi, che il
governo si è impegnato a trovare nell’ambito della legge di stabilità da
presentare nel mese di ottobre. Difficile immaginare che le relative coperture
possano derivare da riduzioni di spesa, considerando che siamo ormai a
settembre e qualsiasi voce si decida di tagliare produrrà effetti limitati al
solo ultimo trimestre 2013. Sarebbe peraltro una sciagura se si andasse a
colpire spesa per investimenti o degli altri interventi di rilancio
dell’economia e di sostegno alle ampie aree di sofferenza sociale. Inoltre, a
meno di trovare una soluzione una tantum che fornisca le risorse per un
ulteriore rinvio di tre mesi (un altro miliardo ), è probabile che dobbiamo
rassegnarci all’aumento Iva del 21 al 22% previsto dal primo ottobre. Di tale
aumento il Pdl, che ha tanto insistito per l’abolizione integrale dell’Imu
2013, porterebbe la responsabilità.</p>

<p>Un rimedio tuttavia ci sarebbe: il governo dovrebbe considerare seriamente la
possibilità di anticipare già al 2013 la Service tax, o una sua versione
provvisoria limitata per quest’anno agli immobili di maggiore pregio. Per
evitare l’aumento dell’Iva o la riduzione di spese essenziali ne varrebbe
certamente la pena.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


