<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Una nuova alleanza capitale-lavoro</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href=".//">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href=".//chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Una nuova alleanza capitale-lavoro<br>
    <div id="data-articolo">
	
	<em>l'Unità</em>,
        13 Maggio 2013
      
    </div></h1>
  <div class="post-content">
  <p>Con il varo del governo di coalizione Pd-Pdl ci siamo lasciati alle spalle lo
schema che ci ha accompagnato nell’ultimo anno e mezzo: l’idea che l’uscita
dalla crisi potesse giungere da una sospensione della politica, affidando ai
tecnici lo svolgimento di quei «compiti a casa» rispetto ai quali la
rappresentanza degli interessi costituiva solo un ostacolo. Stenta tuttavia a
prendere corpo uno schema alternativo. Uno schema, cioé, entro il quale
ripensare il ruolo per una forza di sinistra, o centrosinistra che sia.</p>

<p>Un punto di partenza è senz’altro il tema del lavoro, individuato come
priorità dal presidente Letta. La questione del lavoro da un lato richiama
l’urgenza di rivitalizzare la nostra economia allo stremo, mobilitando tutte
le risorse ed energie disponibili e chiamando il Paese ad uno sforzo
collettivo; dall’altra, sul piano più politico, ripropone la questione della
rappresentanza del lavoro stesso, un tema oggetto di acceso dibattito nel
Partito democratico, nel momento in cui un ex sindacalista è scelto come
segretario e molte voci si interrogano sul significato dell’essere partito, e
quindi rappresentanza di parte sul piano politico e sociale.</p>

<p>Dal primo punto di vista, l’Italia è chiamata a ripensare la propria
collocazione nel contesto dell’economia globale, e quindi a ristrutturare
profondamente il proprio sistema produttivo, che non ha saputo reagire
adeguatamente alla sfida posta dai processi di globalizzazione degli anni
Novanta e alla creazione dell’euro (un’opportunità quest’ultima che non
abbiamo saputo o potuto cogliere per debolezze strutturali e per carenze di
direzione politica). Delle riforme strutturali oggi necessarie sono possibili
diverse interpretazioni. Da molte parti si invoca un’ulteriore
liberalizzazione del mercato del lavoro. Esponenti del governo tedesco hanno
recentemente ribadito il punto; eppure la Germania o gli altri Paesi forti
hanno seguito ben altra strada: quella degli investimenti, del sostegno alla
ricerca, della difesa delle proprie produzioni ad alto valore aggiunto, e
quindi del lavoro specializzato e ad alto capitale umano. La scelta della
concorrenza sui costi, a cominciare da quelli del lavoro, si addice ad un
Paese che si rassegna ad un ruolo periferico, di subfornitore a basso costo
delle economie più forti. Può darsi che a questo esito ci portino l’inerzia
politica e un dibattito pubblico che di tutto si occupa fuor che dei veri
problemi del Paese. La classe politica, e in particolare quella del
centrosinistra, abdicherebbe però al proprio ruolo se rinunciasse ad imboccare
una strada diversa, in grado di mobilitare le risorse di cui l’Italia è ancora
ricca.</p>

<p>Ma qui veniamo all’altro aspetto, quello della rappresentanza politica del
lavoro. L’idea è gravata dal sospetto di voler riesumare l’antica visione
conflittuale tra capitale e lavoro. Eppure, non c’è incoerenza tra ricerca di
uno sviluppo «alto» in termini di specializzazione produttiva e affermazione
della centralità del lavoro. E ancora: il rischio di restare prigionieri di
una visione conflittuale si ha solo assegnando alla politica un ruolo
meramente redistributivo, limitato alla suddivisione della torta. Un errore
che non è solo di un certo ingenuo massimalismo di sinistra, ma anche di una
diffusa visione, di impronta chiaramente liberista, per cui l’unica funzione
del governo è quella di redistribuire (al costo di rendite e inefficienze) una
ricchezza che solo il mercato è in grado di massimizzare.</p>

<p>Occorre invece riconoscere che nella mediazione politica tra ragioni del
lavoro e del capitale convivono spazi di cooperazione e divergenza di
interessi. Cooperazione: perché la politica, mediando interessi e superando i
limiti dell’azione decentrata del mercato, è un gioco a somma positiva; il
sistema di welfare non va difeso solo in quanto equo, ma anche per la sua
capacità di fornire protezione e soddisfacimento di bisogni sociali in modo
economico, e quindi vantaggioso per l’economia nel suo complesso. Divergenza
di interessi: perché non c’è un unico modo di ripartire i costi e i benefici
della cooperazione. E nella sua parzialità a favore della parte più debole
della società, la cui carenza di potere economico ha sempre cercato di
bilanciare attraverso la rappresentanza politica, la sinistra trova da sempre
la sua ragion d’essere.</p>

<p>Nella politica italiana, l’esasperazione della dimensione del conflitto ha
portato all’idea che solo la propria parte sia legittimata a rappresentare gli
interessi del Paese. Che sia stata causa o effetto dell’enfasi data al tema
del bipolarismo, certo anche da questo è dipesa la difficoltà della leadership
del Pd a spiegare le recenti scelte al proprio elettorato. Guardando alla
politica come capacità di sfidare ad un compromesso tra forze rappresentative
di interessi confliggenti, è possibile una visione più distaccata e quindi
meno drammatizzata dell’esperienza del governo in carica.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


