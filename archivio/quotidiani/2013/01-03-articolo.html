<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Progetti seri, proclami vani</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="./">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="./archivio/quotidiani/">Articoli su quotidiani</a></li>
	    
            <li><a href="./archivio/interviste/">Interviste</a></li>
	    
            <li><a href="./archivio/riviste/">Articoli su riviste</a></li>
	    
            <li><a href="./archivio/interventi/">Interventi</a></li>
	    
            <li><a href="./archivio/video/">Video</a></li>
	    
	</ul></li>

	<li><a href="./chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Progetti seri, proclami vani<br>
    <div id="data-articolo">
	
	<em>l'Unità</em>,
        3 Gennaio 2013
      
    </div></h1>
  <div class="post-content">
  <p>La promessa di togliere qualche imposta particolarmente odiosa ai
contribuenti, o quella più generica di abbassare la pressione fiscale, sono
l’ingrediente che non può mancare in una campagna elettorale che si
rispetti. Berlusconi si appresta a tentare il bis della mossa di successo del
2006, quando promise l’abolizione dell’Ici sulle prime case. Questa volta
toccherà all’Imu, e pazienza se si tratta di un’imposta introdotta proprio dal
suo governo. Pazienza se la sua abrogazione priverebbe i Comuni del principale
strumento che garantisce un nesso tra percezione dei benefici e finanziamento
dei servizi, premessa per una buona amministrazione. Anche Mario Monti sembra
voler giocare la carta dell’annuncio di una riduzione delle imposte. Nel far
questo, siamo certi che non vorrà sottrarsi alla necessità di parlare con
verità, entrando maggiormente nel dettaglio. Quali imposte saranno ridotte?
Con quali risorse? Rinunciando a quali impieghi alternativi delle stesse?</p>

<p>Come ben sappiamo, l’aumento delle imposte che si è reso necessario a partire
dalla fine del 2011 aveva lo scopo di raggiungere il pareggio di bilancio nel
2013 (un impegno, anche questo va ricordato, voluto da un Berlusconi in
deficit di credibilità coi partner europei). Né il governo aveva molta scelta:
la riduzione delle spese, quando la si voglia affrontare senza usare l’accetta
dei tagli lineari, richiede una paziente e puntuale verifica dei capitoli di
spesa. Ma per questo ci vuole tempo, ben più di quello concesso dall’urgenza
mediatica della campagna elettorale.</p>

<p>Resta la possibilità di una ripresa dell’economia. Maggiore produzione e
maggiori redditi portano maggiori imposte, e quindi la possibilità di
alleggerire il carico fiscale (ma anche da questo punto di vista, attenzione
agli impegni presi a livello europeo, che hanno ipotecato per molti anni le
entrate ai fini della riduzione del debito). Tuttavia, proprio sulla crescita
le ricette messe in campo nell’ultimo anno non hanno sortito gli effetti
sperati. È necessaria una diversa iniziativa a livello europeo, con un cambio
di passo. Pensa Monti di avere argomenti validi per convincere i leader
europei da cui ha ricevuto esplicito sostegno, fautori, a cominciare dalla
cancelliera Merkel, delle politiche di austerità? O ripone ancora la sua
fiducia nelle politiche deflattive in atto?</p>

<p>In attesa di un mutamento del quadro macroeconomico, l’unica possibilità
realistica sembra dunque quella di una redistribuzione del carico fiscale più
che di una sua riduzione generalizzata. Da questo punto di vista, equità e
orientamento alla crescita sono obiettivi che è facile enunciare, ma non
conviene scommettere sul fatto che una forza politica colpirà il suo
elettorato di riferimento. Per capire cosa attenderci da Berlusconi, basta del
resto guardarsi indietro: negli anni in cui ha governato, il meno tasse ha
significato una maggiore tolleranza per l’evasione fiscale e l’esportazione
illegale di capitali (salvo successivo condono).</p>

<p>Per quanto riguarda il centrosinistra, il riferimento al mondo del lavoro e
dell’impresa individua in modo chiaro anche le priorità in tema fiscale: lotta
all’evasione e una maggiore progressività del sistema fiscale. Quest’ultimo
obiettivo può essere raggiunto rendendo più efficace la tassazione dei redditi
finanziari (è richiesto per questo un coordinamento a livello internazionale)
e rivedendo la tassazione patrimoniale; a questo proposito, oltre all’urgenza
di riallineare le rendite catastali, è possibile una revisione della struttura
dell’Imu, che sposti il carico dalle prime case, anche in funzione della
dimensione del nucleo familiare, ai grandi patrimoni immobiliari. Il peso del
fisco dovrebbe essere inoltre ridotto sugli investimenti produttivi e sul
lavoro. Si tratta di estendere anche alle imprese più piccole il beneficio
attualmente previsto per quelle più grandi in caso di reinvestimento degli
utili, di intervenire sulla componente lavoro dell’Irap; di sostenere infine i
redditi familiari in un modo che possa favorire la partecipazione femminile al
lavoro. E Monti? Sarebbe utile conoscere anche su questo, al di là dei
proclami, i dettagli della sua agenda. Fosse anche solo per trovare un
possibile terreno di convergenza.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


