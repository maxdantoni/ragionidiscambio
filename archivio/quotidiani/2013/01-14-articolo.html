<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - E vuol superare il liberismo?</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="./">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="./archivio/quotidiani/">Articoli su quotidiani</a></li>
	    
            <li><a href="./archivio/interviste/">Interviste</a></li>
	    
            <li><a href="./archivio/riviste/">Articoli su riviste</a></li>
	    
            <li><a href="./archivio/interventi/">Interventi</a></li>
	    
            <li><a href="./archivio/video/">Video</a></li>
	    
	</ul></li>

	<li><a href="./chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>E vuol superare il liberismo?<br>
    <div id="data-articolo">
	
	<em>l'Unità</em>,
        14 Gennaio 2013
      
    </div></h1>
  <div class="post-content">
  <p>C’è uno schema Bersani: ottenere la maggioranza per la coalizione di
centrosinistra e coinvolgere, attorno ad un progetto di ricostruzione che
richiede un consenso ampio, forze politiche moderate di centro. Poi c’è uno
schema Monti: quando il professore si appella ai «riformisti» presenti in
tutti i partiti, e invoca il taglio delle ali estreme, rivela di voler puntare
sull’assenza di una chiara maggioranza al Senato per costringere il Partito
democratico a rinunciare al proprio ancoraggio con il mondo del lavoro, e ad
alcune istanze più chiaramente «di sinistra».</p>

<p>Tra centrosinistra e centro moderato ci sono indubbiamente dei punti di
convergenza. Un saldo riferimento all’Europa e alla necessità di operare per
una maggiore integrazione anche fiscale e politica; la coscienza della
necessità di una ricostruzione anche civile e morale del Paese; l’avversione
alla demagogia, il valore della credibilità dell’azione politica e la ricerca
di un confronto improntato al rispetto, pur nelle legittime
differenze. Nell’agenda Monti non mancano inoltre indirizzi vicini alla
sensibilità dei democratici, quali ad esempio l’enfasi sulla valorizzazione
del lavoro femminile. Al tempo stesso, ci sono differenze che non vanno
sottovalutate. Queste riguardano anche l’interpretazione delle difficoltà del
Paese e le ricette per uscirne.</p>

<p>Non c’è dubbio che i problemi dell’Italia non nascano con la crisi dell’euro,
e neppure con la creazione della moneta unica. Il modello di sviluppo del
Paese si era inceppato già in precedenza. Un sistema produttivo debole nei
settori più dinamici, caratterizzato in molti casi da una dimensione
produttiva insufficiente a tenere il passo della concorrenza internazionale;
l’incapacità di sostituire la tradizionale presenza pubblica in alcuni settori
strategici con un’iniziativa privata all’altezza delle necessità; la debolezza
degli investimenti e l’incerta capacità innovativa. Rispetto a tali debolezze,
la politica è stata la grande assente nell’ultimo decennio. La crisi dell’euro
ha portato alla luce in modo drammatico le nostre insufficienze strutturali,
mentre la linea di austerità adottata a livello europeo, lungi dal fornire una
soluzione, rischia di compromettere in modo irrimediabile il nostro tessuto
produttivo e sociale.</p>

<p>Se questa è la situazione, non esistono scorciatoie o magiche soluzioni. La
politica economica dovrà agire su molteplici fronti: si tratta di riproporre
una politica industriale, mettere mano alla nostra dotazione di
infrastrutture, sostenere la ricerca pubblica e privata, investire nella
formazione di capitale umano. Le risorse si possono trovare a livello europeo,
e i vincoli di bilancio possono essere opportunamente alleggeriti per lasciare
spazio ai necessari investimenti. L’azione dovrà andare ben oltre la
dimensione strettamente economica per interessare aspetti quali la legalità,
la ricostruzione di un comune senso di appartenenza, il contrasto ad un
degrado che è anche civile e morale.</p>

<p>C’è da augurarsi che la campagna elettorale sia all’altezza della sfida, e il
confronto vada ben oltre qualche promessa in tema di riduzione delle
imposte. Ma, di fronte ad un compito tanto impegnativo per la politica,
sarebbe altresì limitante misurare il riformismo a partire da una definizione
angusta dei problemi e delle soluzioni, che identifica le riforme strutturali
con la liberalizzazione del mercato del lavoro e lo smantellamento del
welfare. Sappiamo bene che una certa ortodossia vede quale strada maestra per
uscire dalla crisi il recupero di competitività attraverso la deflazione di
salari e prezzi. Tale sembra essere, a giudicare da alcuni recenti interventi,
la prospettiva entro cui si muove anche il Monti capo della coalizione
centrista.</p>

<p>Dietro al termine riformismo si è spesso abusivamente mascherata una
riproposizione della classica ricetta liberista. Lungi dal rappresentare
posizioni delle «ali estreme», la difesa del lavoro, dell’equità e di un
sistema universalistico di protezione sociale sono elementi irrinunciabili
dell’azione riformista propria del centrosinistra. In campagna elettorale ci
si può permettere qualche affermazione paradossale; ma i conservatori, da che
mondo e mondo, stanno dall’altra parte.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


