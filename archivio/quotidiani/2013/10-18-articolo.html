<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Stabilità, troppe aspettative</title>
    <link rel="stylesheet" href="/stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="/favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Stabilità, troppe aspettative<br>
    <div id="data-articolo">
	
	<em>l'Unità</em>,
        18 Ottobre 2013
      
    </div></h1>
  <div class="post-content">
  <p>La legge di stabilità varata dal governo scontenta un po’ tutti e, si dice,
manca di coraggio. Certo, gli scontenti dovrebbero mettersi d’accordo. Si
riduce troppo poco la spesa? Ma quando si è ipotizzato un taglio alla sanità
c’è stata giustamente una levata di scudi di fronte al rischio di un taglio
delle prestazioni. Si doveva ridurre in modo più deciso il cuneo fiscale? Ma i
sindacati annunciano barricate rispetto al blocco dei contratti dei dipendenti
pubblici, nei fatti una tassazione selettiva dei redditi dei lavoratori del
settore pubblico. Ed è vero, la riduzione dell’imposta sul reddito ammonta a
pochi spiccioli, qualcosa come mezzo euro al giorno per i più fortunati. Ma
non è che l’Imu sulla prima casa abbia poi un peso tanto maggiore, eppure ha
monopolizzato il dibattito politico per mesi.</p>

<p>Molte critiche sono corrette. Eppure, la sensazione è che il dibattito sia
viziato da un eccesso di aspettative e una non corretta percezione degli
effettivi spazi di manovra del governo. Chi avrebbe voluto un taglio più
deciso del cuneo fiscale dovrebbe spiegare dove intende trovare le risorse per
un intervento di quindici o venti miliardi. «Spesa pubblica improduttiva» è
espressione tanto diffusa quanto vaga e inafferrabile. Ogni qualvolta ci si
avvicina al tema con un minimo di serietà ci si accorge che non esistono
soluzioni facili o tesoretti da scoprire.</p>

<p>Qualche esempio? Prendiamo le pensioni cosiddette elevate, su cui qualcuno
ipotizza un intervento. Con un po’ di azzardo consideriamo elevata una
pensione che supera i 3 mila euro lordi mensili (circa 2.150 euro netti), e
ipotizziamo una riduzione del 10% di quanto eccede tale livello. Con qualche
semplice conto ci accorgeremo che l’ipotetico risparmio (al netto delle minori
imposte) non supera i 700 milioni di euro, che si dimezzano se fissiamo il
limite a 4000 euro lordi; stiamo parlando di entrate pari a una frazione
dell’intervento varato sul cuneo fiscale. Facciamo un altro esempio, che
riguarda gli investimenti finanziari, ipotizzando un aumento dal 20 al 22%
della tassazione su tutti i redditi da capitale (lasciando da parte i titoli
di stato, che in questo Paese sono considerati intoccabili anche per il più
coraggioso dei governi). Quanto gettito darebbe? Non più di mezzo miliardo di
euro.</p>

<p>E i famosi 10 miliardi di aiuti alle imprese che il professor Giavazzi aveva
individuato come «eliminabili» nel prossimo biennio? Un rapporto preparato nel
marzo scorso per la presidenza del Consiglio chiarisce che la cifra
effettivamente aggredibile è in realtà un decimo di quella indicata, e si
compone in buona parte di contributi a cinema, teatro, editoria, e anche alle
università non statali.</p>

<p>Sono tutti interventi che un governo coraggioso può certamente attuare, ma gli
importi in gioco chiariscono che abbiamo ormai raggiunto il cosiddetto fondo
del barile. Del resto, molto è stato fatto: negli ultimi tre anni, per la
prima volta nella storia della Repubblica, la spesa pubblica al netto degli
interessi è scesa in termini nominali. Si può fare di più? Certamente sì, ma
ulteriori interventi dovranno passare per una riorganizzazione complessiva
della macchina pubblica, che richiede tempi lunghi e non promette risultati
miracolosi. Insomma, un bagno di realtà non farebbe male ai commentatori e a
molti dei protagonisti del dibattito politico (e, in alcuni casi,
accademico). Aiuterebbe ad abbandonare l’idea che il rilancio dell’economia
possa venire da una riduzione shock del carico fiscale.</p>

<p>Se una critica ci sentiamo di muovere alla legge di stabilità, questa va
dunque nella direzione opposta rispetto a molti interventi di questi giorni:
sarebbe stato meglio lasciar perdere del tutto l’idea di intervenire sul cuneo
fiscale, per concentrare le (poche) risorse su interventi più mirati ed
efficaci sul piano degli effetti moltiplicativi. Anche in ambito accademico è
in corso una riabilitazione della vecchia idea per cui nelle fasi recessive ai
fini del rilancio della crescita i tagli alle imposte sono meno efficaci dei
programmi di spesa. Quindi: edilizia scolastica, incentivi al risparmio
energetico, infrastrutture per il trasporto, investimenti in banda larga. Ma
se i soldi mancano per ridurre le imposte, mancano anche per la spesa. Diventa
allora necessario esplorare la possibilità di altri strumenti. Lo Stato,
benché vincolato nella sua capacità di spesa, ha ancora la capacità di
assorbire rischi non assicurabili dai mercati e può per questa via contribuire
a riattivare il canale esangue del credito alla produzione (pensiamo al fondo
di garanzia o a possibili soluzioni che coinvolgano Cassa depositi e
prestiti). Da questo punto di vista, non mancano alcune luci. Anche nella
legge di stabilità in discussione.</p>


  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


