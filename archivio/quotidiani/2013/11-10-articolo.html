<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Manovra, cosa si può fare</title>
    <base href="./">
    <link rel="stylesheet" href="stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Manovra, cosa si può fare<br>
    <div id="data-articolo">
	
	<em>l'Unità</em>,
        10 Novembre 2013
      
    </div></h1>
  <div class="post-content">
  <p>Gli emendamenti presentati alla commissione Bilancio del Senato sono più di
tremila. Un tempo, quando si chiamava ancora Legge finanziaria, era in voga la
metafora dell’assalto alla diligenza. Quest’anno c’è poco da
assaltare. Innanzitutto perché ogni emendamento che chieda una maggiore spesa
deve indicare la copertura, cioè specificare nel dettaglio da quali risparmi
di spesa o maggiori entrate si prenderanno le risorse. Ma questa non è una
novità, è così da tempo. La novità è che quest’anno ancor più che in passato
pesa la rigidità del vincolo di bilancio: quel 3% del rapporto tra deficit e
Pil che è stato individuato come un obiettivo e che ci consentirà di
presentarsi al decisivo 2014 della presidenza italiana con le carte in
regola. Non si sgarra, e quindi è prevedibile che una parte rilevante degli
emendamenti presentati non passerà il vaglio severo degli uffici legislativi e
della Ragioneria.</p>

<p>Ma ricapitoliamo le partite da tenere d’occhio nell’ambito della maggioranza
di governo. Da un lato il Pdl (o Forza Italia che dir si voglia) preso dallo
scontro tra lealisti e governativi, sembra più interessato alla tempistica
della discussione in rapporto al voto sulla decadenza di Berlusconi che al
contenuto della legge di stabilità. Entrambe le componenti del partito, anche
se forse per ragioni diverse, sono interessate a incassare la cambiale della
seconda rata Imu. Il governo è intenzionato a mantenere l’impegno e togliere
l’Imu sull’abitazione principale, anche se è probabile che sempre
sull’abitazione principale peserà, in altra forma, una parte consistente della
copertura necessaria. Per il resto, da questo lato ci aspettiamo emendamenti
anche provocatori (come quello sulla «vendita delle spiagge») che servono ad
alzare il prezzo della permanenza al governo.</p>

<p>Dall’altro lato c’è il Pd, molto attento ai provvedimenti sul mondo del lavoro
e le politiche sociali. A questo proposito, la misura più rilevante in termini
di assorbimento di risorse è quella sul cuneo fiscale. La platea di
beneficiari, i lavoratori dipendenti, è così ampia che il miliardo e 700
milioni previsti si traducono in un alleggerimento di imposta modesto, che non
arriva a 200 euro per i contribuenti per i quali il beneficio è massimo,
ovvero chi ha un reddito intorno ai 15 mila euro annui. Anche se il Pd in
Senato ha presentato un emendamento che cerca di accentuare il carattere
redistributivo della misura, concentrandone gli effetti sulle fasce di reddito
più basse, le risorse disponibili consentono di spostare ben poco. Come era
forse prevedibile fin dall’inizio, l’intervento sul cuneo, vista anche la
freddezza con cui è stato accolto dagli stessi che lo chiedevano a gran voce,
rischia di restare senza padri politici; è ormai il pensiero di molti che
quelle risorse sarebbero meglio spese altrimenti.</p>

<p>Il capitolo delle spese sociali resta tra quelli di maggiore sofferenza: tra
programmi rifinanziati in modo parziale e domanda di nuovi interventi che
facciano fronte alla difficile situazione del Paese, mancano all’appello
diverse centinaia di milioni che non è facile reperire. Vedremo nei prossimi
giorni quali sono le proposte avanzate dai parlamentari del Pd. Un altro snodo
importante è quello delle pensioni: da un lato l’indicizzazione dei redditi
pensionistici compresi tra i 1.500 e i 3.000 euro lordi mensili (oltre tale
livello l’indicizzazione è di fatto bloccata); dall’altro la questione,
rilevante più per il carattere simbolico che per il gettito che può portare,
delle cosiddette «pensioni d’oro». E infine c’è la questione gli esodati,
strascico irrisolto della riforma Fornero.</p>

<p>Pur nei limiti descritti, lo spazio per qualche miglioramento della Legge di
stabilità in direzione di una maggiore equità non manca.  Su tutto quanto
abbiamo detto pesa però la consapevolezza che a questo giro è possibile
giocare soltanto una partita per così dire in difesa, cercando di minimizzare
i danni. D’altra parte, dovrebbe essere ormai chiaro che, entro i vincoli
esistenti e in mancanza di «tesoretti» cui attingere, non è dalla politica di
bilancio che dobbiamo aspettarci una spinta decisiva alla ripresa. L’obiettivo
strategico deve essere quello di modificare il segno complessivo della
politica economica europea. Ma, lo sappiamo ormai, questa è una partita che si
gioca a Bruxelles più che a Roma.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


