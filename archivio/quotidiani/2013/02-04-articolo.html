<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Quanto ci costa Berlusconi</title>
    <base href="./">
    <link rel="stylesheet" href="/ragionidiscambio/stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/ragionidiscambio/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/ragionidiscambio/archivio/quotidiani/">Articoli su quotidiani</a></li>
	    
            <li><a href="/ragionidiscambio/archivio/interviste/">Interviste</a></li>
	    
            <li><a href="/ragionidiscambio/archivio/riviste/">Articoli su riviste</a></li>
	    
            <li><a href="/ragionidiscambio/archivio/interventi/">Interventi</a></li>
	    
            <li><a href="/ragionidiscambio/archivio/video/">Video</a></li>
	    
	</ul></li>

	<li><a href="/ragionidiscambio/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Quanto ci costa Berlusconi<br>
    <div id="data-articolo">
	
	<em>l'Unità</em>,
        4 Febbraio 2013
      
    </div></h1>
  <div class="post-content">
  <p>Di fronte all’ultima promessa di Berlusconi, quella di eliminare l’Imu sulla
prima casa e addirittura restituire quanto pagato nel 2012, proviamo a
resistere per un istante all’ovvia tentazione di scuotere la testa sconsolati,
e magari di ritrarci scoraggiati di fronte alla sensazione di déjà
vu. Tentiamo invece qualche riflessione.</p>

<p>A disturbarci non è certo la promessa di ridurre le imposte. Berlusconi non è
l’unico in questo. Lo ha fatto ripetutamente l’attuale premier Monti, e il
Partito democratico ripete da anni ormai che una volta al governo si impegnerà
a ridurre il peso del fisco su lavoro e impresa. Sulla stessa abitazione
principale, il Pd propone una rimodulazione dell’Imu, con l’azzeramento
dell’imposta per una quota rilevante di proprietari. La proposta Berlusconi si
differenzia dunque soltanto per il vantaggio che darebbe agli immobili di
maggior valore tra quelli adibiti ad abitazione principale. La questione non è
nemmeno se questo specifico impegno sarà o meno mantenuto. Nell’improbabile
ipotesi che Berlusconi vincesse queste elezioni, non abbiamo difficoltà a
credere che, a differenza delle altre mirabolanti promesse elencate nel
programma del Pdl, l’abrogazione dell’Imu sull’abitazione principale e la
restituzione di quanto pagato sarebbero effettivamente oggetto del primo
Consiglio dei ministri, come accadde per l’Ici nel 2008.</p>

<p>È certo possibile criticare la proposta berlusconiana nel merito, osservando
che con l’eliminazione dell’Imu sulla prima casa e, in prospettiva, dell’Irap
(altro impegno ribadito in questi giorni), risulterebbero compromesse le due
principali fonti proprie di finanziamento di Comuni e Regioni; diventerebbe a
quel punto assai arduo parlare di decentramento e federalismo
fiscale. Potremmo inoltre osservare che, volendo restituire agli italiani 4
miliardi (quanto è stato il gettito Imu sulle abitazioni principali nel 2012),
vi sono innumerevoli altri modi per farlo, ben più equi sul piano distributivo
e ben più efficaci per il rilancio dell’attività economica.</p>

<p>Ma tutti i buoni argomenti in termini di razionalità economica ed equilibrio
del sistema fiscale rischiano di mancare il punto, che va ricercato sul piano
della comunicazione e del messaggio politico che il Cavaliere intende
lanciare. Più che alla credulità dell’elettorato, o a specifici e ben
individuabili interessi, Berlusconi sembra ormai fare apertamente appello alla
sfiducia e alla rassegnazione rispetto alla possibilità di riscatto del
Paese. Non offre alcuna prospettiva credibile, ma sembra volerci dire che con
lui per lo meno avremo la garanzia di un beneficio concreto immediato ed
esigibile. Non un generico impegno a ridurre la pressione fiscale, ma un
riferimento preciso ad una specifica imposta, l’imposta che è l’emblema dei
sacrifici dell’ultimo anno, il cui ammontare ciascun contribuente può
immediatamente calcolare. Non qualcosa da realizzare quando verranno le
condizioni, ma un beneficio immediato (nel primo Consiglio dei ministri, nel
primo mese), esigibile addirittura «in contanti». E poco importa se più in là
dovremo pagare il conto, con l’aumento di altre imposte o con qualche
ulteriore taglio a istruzione, sanità, assistenza o trasporti. È in fondo la
logica disperata del pochi maledetti e subito.</p>

<p>Sul subito si è detto. Quanto al pochi e maledetti, il nostro
elettore-contribuente non dovrebbe trovare difficile capire quanto potrebbe
realmente costarci un nuovo governo Berlusconi. Se non fosse bastato il
decennio passato, in cui un’Italia priva di un’idea di sé ha perso l’occasione
favorevole dell’adesione all’euro; se non fossero bastate vicende come quella
delle quote latte o dell’Alitalia, ciascuna delle quali da sola «vale» come il
gettito Imu; se non fosse bastato il modo in cui si è risposto alla crisi
negandola; se non fosse bastato tutto questo, il nostro elettore dovrebbe
quanto meno chiedersi se sia pensabile affidare a Berlusconi la fase che
abbiamo davanti. Nei prossimi mesi sarà cruciale che l’Italia partecipi da
protagonista alla costruzione di una nuova costituzione economica europea;
credibilità e fiducia del nostro governo all’interno e all’estero saranno
determinanti per evitare di precipitare nuovamente in una crisi come quella
del 2011. Silvio Berlusconi, che è meritatamente diventato l’emblema
dell’inaffidabilità del nostro Paese, è la persona meno indicato a
guidarlo. Di fronte alla posta in gioco, la restituzione dell’Imu rischia di
essere ben magro premio di consolazione.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/ragionidiscambio/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


