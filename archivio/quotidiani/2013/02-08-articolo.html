<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Operazione trasparenza</title>
    <base href="./">
    <link rel="stylesheet" href="/ragionidiscambio/stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/ragionidiscambio/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/ragionidiscambio/archivio/quotidiani/">Articoli su quotidiani</a></li>
	    
            <li><a href="/ragionidiscambio/archivio/interviste/">Interviste</a></li>
	    
            <li><a href="/ragionidiscambio/archivio/riviste/">Articoli su riviste</a></li>
	    
            <li><a href="/ragionidiscambio/archivio/interventi/">Interventi</a></li>
	    
            <li><a href="/ragionidiscambio/archivio/video/">Video</a></li>
	    
	</ul></li>

	<li><a href="/ragionidiscambio/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Operazione trasparenza<br>
    <div id="data-articolo">
	
	<em>l'Unità</em>,
        8 Febbraio 2013
      
    </div></h1>
  <div class="post-content">
  <p>La proposta, lanciata alcuni giorni fa dal Pd, di affrontare il problema dei
debiti della Pubblica amministrazione verso le imprese con un’emissione
straordinaria di titoli di Stato, affronta con coraggio e serietà un problema
di grande rilevanza. Come è noto, la risposta di molte pubbliche
amministrazioni, enti locali e non solo, alla stretta sulla spesa degli anni
scorsi, è stata dilazionare i pagamenti ai fornitori di beni e servizi, fino
ad accumulare debiti complessivi stimati ormai intorno ai 90-100 miliardi di
euro. L’effetto è stato estremamente pesante per molte imprese, che hanno
dovuto a loro volta indebitarsi per pagare dipendenti e
fornitori. L’inadempienza del pubblico finisce per togliere credibilità a
molti discorsi sulla necessità di ricostruire un rapporto tra amministrazione
e cittadini, visto che alla richiesta di fedeltà fiscale e alla severità delle
sanzioni non corrisponde eguale sollecitudine negli obblighi del pubblico
verso i privati.</p>

<p>Il tema era stato affrontato mesi fa anche dal governo Monti, ma senza
successo: il meccanismo prevedeva una certificazione del debito da parte delle
pubbliche amministrazione, cui seguiva la possibilità per le imprese
creditrici di chiedere un’anticipazione bancaria o una compensazione (limitata
tuttavia alle sole imposte iscritte a ruolo). Una soluzione rivelatasi
inefficace, perché da un lato gli enti locali avevano scarso incentivo ad
esplicitare debiti che avrebbero inciso sul patto di stabilità, dall’altro le
imprese si sarebbero ritrovate con un’esposizione ancora maggiore verso le
banche. L’annuncio di Bersani segna dunque un importante cambio di
passo. Intanto per l’entità delle risorse in campo, finalmente proporzionata
alla dimensione del problema: si parla di 10 miliardi all’anno per i prossimi
5 anni. E poi per la scelta di evitare soluzioni che, per così dire,
continuino a nascondere la polvere sotto il tappeto.</p>

<p>Ma vediamo effetti e possibili controindicazioni. Il pagamento dei debiti
darebbe immediato respiro alle imprese operanti con la Pubblica
amministrazione, evitando in molti casi il rischio chiusura; la possibilità di
rientrare nelle posizioni creditorie consentirebbe loro di liberare risorse
per investimenti, con effetti sul livello di solvibilità e quindi,
indirettamente, anche sulla capacità delle banche di erogare credito. Aspetto
forse ancor più importante, consentirebbe di ricostruire un rapporto corretto
tra pubblico e privato, cosa tanto più necessaria dopo il recente recepimento
della direttiva europea che fissa a 30 giorni i pagamenti tra privati. E
ridurrebbe il rischio e i costi indiretti nei rapporti di fornitura alla
Pubblica amministrazione, con beneficio per la stessa spesa pubblica.</p>

<p>Quali le possibili controindicazioni? L’effetto diretto sarebbe un aumento del
debito pubblico, pari a circa il 3% del Pil corrente. I vincoli europei
escludono la possibilità di spesa in deficit di queste dimensioni, ma nel caso
specifico si tratterebbe di debiti già contratti, seppure non contabilizzati
nelle statistiche ufficiali. L’aumento del debito non avverrebbe cioè per
effetto di una violazione dell’impegno all’equilibrio di bilancio, ma a fronte
di spese già contabilizzate. In quanto esplicitazione di un debito pubblico
esistente, sarebbe una sorta di operazione trasparenza, in cui creditori
«involontari» (le imprese) sarebbero sostituiti dagli investitori sui mercati
finanziari.</p>

<p>La legittima preoccupazione è se, al di là dei vincoli formali, tale aumento
nello stock di debito ufficiale possa avere conseguenze sulla percezione della
sua sostenibilità, e quindi sullo spread. Da questo punto di vista, è
importante considerare che l’esistenza di un debito implicito verso le imprese
è cosa ben nota, sia alle autorità europee che agli investitori, e dunque già
in qualche modo metabolizzato nella valutazione sulla nostra solvibilità. Va
d’altra parte considerato che l’immissione di liquidità a favore delle imprese
avrebbe a sua volta un effetto espansivo sull’attività economica, e quindi
consentirebbe, questa è la scommessa, di compensare il maggiore debito con un
aumento del Pil.</p>

<p>È chiaro che molti dettagli vanno definiti. L’assunzione dei debiti degli enti
locali da parte dello Stato non dovrebbe penalizzare gli enti locali più
virtuosi, e dovrebbe escludere ogni incentivo ad usare opportunisticamente in
futuro tale forma di indebitamento occulto: occorre chiarire il carattere una
tantum dell’intervento e accompagnarlo con regole severe sui tempi di
pagamento in futuro. Aspetti tecnici che non possono tuttavia offuscare il
fatto che, con proposte come questa, dopo i diversivi mediatici delle scorse
settimane, si sta finalmente affrontando uno dei veri nodi della crisi: quello
del sostegno al mondo produttivo e della ridefinizione del rapporto tra Stato
e soggetti economici.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/ragionidiscambio/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


