<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Senza politica non c’è spinta</title>
    <link rel="stylesheet" href="/stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="/favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Senza politica non c’è spinta<br>
    <div id="data-articolo">
	
	<em>l'Unità</em>,
        13 Aprile 2013
      
    </div></h1>
  <div class="post-content">
  <p>Non un programma di governo, non un manifesto politico, nemmeno una nota
descrittiva dei problemi. Il documento del gruppo di lavoro in materia
economico-sociale ed europea è presentato come un elenco ragionato di
possibili linee di azione, sviluppata per esempi selezionati in base alla loro
urgenza e rilevanza.</p>

<p>Chi voglia cimentarsi con la lettura di queste cinquanta pagine più appendice
statistica troverà parecchi spunti e indicazioni, su temi che vanno dagli
interventi (indicati come prioritari) per la creazione di occupazione e
l’emergenza povertà, all’aiuto all’internazionalizzazione delle imprese,
all’accesso al credito, all’aumento dell’efficienza delle pubbliche
amministrazioni, alla lotta all’evasione fiscale, a interventi per
l’istruzione, la tutela della concorrenza e dei consumatori, l’innovazione. In
alcuni casi per la verità non si va oltre una generica indicazione sugli
obiettivi da perseguire e la direzione da imboccare; in altri si formulano
ricette precise. La copertura dei temi è ad ampio raggio: c’è il rispetto
degli impegni relativi agli obiettivi di bilancio, c’è l’attenzione alla
crescita economica, c’è la consapevolezza dell’emergenza sociale, c’è il tema
dell’ambiente. A parte qualche piccola sbavatura (come la riproposizione della
questione del divario territoriale Nord-Sud richiamando la discutibile
«questione settentrionale»), è difficile non essere d’accordo con la proposte
e indicazioni avanzate. Del resto, il documento è unanimemente sottoscritto da
personalità rappresentative di diverse ispirazioni culturali e provenienza
politica.</p>

<p>Eppure, leggendo, non si riesce a reprimere un certo qual senso di
delusione. Sembra pesare innanzi tutto una premessa, solo in parte esplicitata
ma chiaramente leggibile in filigrana: l’idea che la politica economica possa
al massimo agire sulle condizioni «di contorno» dello sviluppo. Siamo
distanti, è vero, dall’idea riduttiva del ruolo delle politiche pubbliche che
ha a lungo tempo prevalso anche nel nostro paese; resta tuttavia
l’accettazione della «convinzione diffusa, suffragata da studi e analisi, che
l’operatore pubblico debba piuttosto togliere che aggiungere», perché «lo
sviluppo non lo fanno i governi». È forse questo che spiega una certa
timidezza nell’ipotizzare un maggiore ruolo pubblico a sostegno di
investimenti strategici nel campo della ricerca e della formazione del
capitale umano. Se è vero che la spesa pubblica ha raggiunto livelli
estremamente elevati, è difficile immaginare (ad esempio) di ridurre gli
abbandoni scolastici senza un maggiore impegno di risorse. Ed è illusorio
parlare di rilancio della ricerca senza un’inversione della politica di tagli
all’università.</p>

<p>Ben pochi avrebbero da obiettare alla tesi che in generale la crescita, una
crescita sostenuta, non si ottiene con la spesa pubblica in deficit; ma tale
affermazione andrebbe calata nel contesto congiunturale di un’Europa in
deficit di domanda. Specie alla luce del riconoscimento che «la simultanea
restrizione fiscale operata in questa fase da numerosi paesi ne ha amplificato
le ripercussioni sul ciclo economico, estendendo la disoccupazione, causando
tensioni sociali» (una significativa presa di distanza dalle politiche di
austerità). Se è importante l’ammissione che il maggiore costo di
finanziamento del nostro governo (gli spread) trae origine dalla «rottura
della coesione europea» più che dalle vicende contingenti interne al nostro
Paese, anche la parte sulle riforme necessarie nell’Unione europea suona forse
troppo prudente.</p>

<p>Intendiamoci, il fatto che non si propongano soluzioni taumaturgiche e ricette
risolutive (nessuna traccia, ed è una buona notizia, di ulteriori riforme
strutturali del mercato del lavoro) è segno di una posizione matura e non
ideologica. Il rovescio della medaglia è che nel complesso fatica ad emergere
dal documento una chiara direzione di politica economica. Ci chiediamo in
conclusione se sia stato utile impegnare autorevoli esperti in un lavoro in
buona parte compilativo, visto che molte delle proposte enunciate sono
presenti nei documenti programmatici dei partiti e in numerose proposte di
legge. Sarebbe stato forse preferibile concentrare le energie per fornire una
o più chiavi di lettura della fase in corso; andare oltre l’enunciazione delle
nostre debolezze, tentando una diagnosi più approfondita delle ragioni delle
nostre difficoltà. Questo sarebbe potuto essere il vero valore aggiunto di una
commissione di saggi.</p>

<p>E tuttavia, a pensarci, la nostra delusione non è giustificata. Chi come noi è
sempre stato scettico sull’idea che l’uscita dalla crisi possa essere affidata
a competenze tecniche politicamente neutrali, non dovrebbe stupirsi del fatto
che il documento, pur nella ricchezza di spunti, non arrivi ad indicarci una
strada. Dove finisce il documento dei saggi, inizia la politica, ed è di
scelte politiche che questo Paese ha maledettamente bisogno.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


