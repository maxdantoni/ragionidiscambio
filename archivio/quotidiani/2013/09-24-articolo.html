<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Guai se il governo diventa tecnico</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href=".//">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href=".//chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Guai se il governo diventa tecnico<br>
    <div id="data-articolo">
	
	<em>l'Unità</em>,
        24 Settembre 2013
      
    </div></h1>
  <div class="post-content">
  <p>Quali possibilità ci sono che il governo superi lo scoglio della legge di
Stabilità? Prima di rispondere vale la pena di ribadire una premessa: la
prosecuzione dell’azione del governo è preferibile rispetto all’alternativa di
gettarsi nuovamente in una campagna elettorale dagli esiti incerti.</p>

<p>Chi si illude che possa bastare la celebrazione rapida del congresso Pd e
l’identificazione di un leader più competitivo per modificare i rapporti di
forza nel Paese sottovaluta le dimensioni che hanno assunto il sentimento di
rigetto verso la politica e la capacità di reazione del centrodestra. Dopo il
fallimento dell’esperienza del governo Letta, la campagna elettorale sarebbe
tutta in salita, un regalo a Berlusconi e a Grillo, espressioni diverse ma
complementari dell’antipolitica.</p>

<p>L’altro elemento che rischia di essere sottovalutato è la reale situazione
dell’economia e della finanza pubblica. Nonostante i dati che confermano come
il fondo della recessione sia alle nostre spalle, le prospettive di crescita
restano incerte, la situazione occupazionale è destinata a non migliorare
(almeno) per tutto il prossimo anno, i margini di manovra fiscale sono
limitati e condizionati alla capacità di negoziare con Bruxelles un
allentamento della fallimentare linea di austerità finora seguita.</p>

<p>Quali possibilità, dunque? Il governo deve evitare a tutti i costi di
riprodurre la dinamica distruttiva che condusse alla conclusione
dell’esperienza di Monti. Si tratta da un lato di resistere alle provocazioni
del Pdl, che a suon di ultimatum e proposte prive di fondamento e realismo,
punta a tenere il governo sotto scacco per lucrare il massimo di vantaggio in
termini di consenso. Dall’altro lato, è necessario marcare il più possibile
l’elemento di novità che l’esecutivo di Letta presenta rispetto a quello del
suo predecessore: la sua natura di governo politico. Un governo cioè che non
si pone come mero esecutore di ricette presentate come neutrali in quanto
tecniche (in realtà, frutto di una visione ideologica ben precisa), e che non
pone a suo fondamento l’assunto che la soluzione dei problemi del Paese passa
per una marginalizzazione della sua rappresentanza politica e sociale.</p>

<p>In quest’ottica, il documento di Confindustria e sindacati dovrebbe essere
accolto come un’occasione da non perdere. La possibilità per il governo di
farsi regista di un nuovo patto sociale può garantirgli quell’autorevolezza
necessaria a presentarsi al Paese e all’Europa con l’ambizione di porre le
basi di una risalita. Non cedano dunque il presidente Letta e il suo ministro
dell’Economia alla tentazione di riprodurre la contrapposizione tra governo
responsabile e parti sociali irresponsabili. Degli errori compiuti dal governo
Monti fu questo probabilmente il più fatale.</p>

<p>Aprire un confronto con le parti sociali sarebbe l’occasione per entrare nel
merito delle proposte, anche spiegando se è il caso che alcune di esse non
sono praticabili nell’immediato. È chiaro ad esempio che sarà molto difficile
trovare le coperture anche per gli impegni già presi, a cominciare dalla
seconda rata Imu; né la situazione si presenta significativamente più
favorevole per il 2014.</p>

<p>Se questo è il contesto, c’è da chiedersi se agire sul cuneo fiscale sia
effettivamente la priorità, cui sacrificare ogni altra iniziativa. Se
l’obiettivo è ridare potere d’acquisto alle famiglie, qualsiasi riduzione del
carico fiscale sui redditi rischierebbe di essere vanificato dall’aumento
dell’Iva al 22%. Se l’obiettivo è promuovere occupazione, c’è da domandarsi se
il modo migliore sia quello di operare con politiche sul lato offerta, in
ossequio all’assunto che la competitività vada recuperata comprimendo il costo
del lavoro; e c’è da chiedersi se, essendo impensabile una spesa di 13
miliardi per eliminare del tutto l’Irap sul lavoro, rispetto ad un intervento
di entità necessariamente marginale, non siano preferibili politiche più
mirate al sostegno della domanda interna, sul modello degli sgravi per le
ristrutturazioni e il risparmio energetico.</p>

<p>Non si sottragga il governo ad un confronto franco con partiti e parti sociali
sui vincoli e le alternative, un confronto che riguardi l’insieme delle
politiche da attuare in questo scorcio di 2013 e nel 2014. Sarebbe anche il
modo migliore per contrastare la demagogia del Pdl, richiamando anche il
centrodestra ad un atteggiamento responsabile.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


