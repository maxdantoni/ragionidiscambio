<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Più coraggio per rilanciare l'occupazione</title>
    <link rel="stylesheet" href="/stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="/favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Più coraggio per rilanciare l'occupazione<br>
    <div id="data-articolo">
	
	<em>l'Unità</em>,
        9 Agosto 2013
      
    </div></h1>
  <div class="post-content">
  <p>Si sa che i governi tendono sempre a enfatizzare i segnali positivi
provenienti dall’economia. Non si tratta solo di convenienza politica: è noto
il ruolo positivo dalle aspettative e della fiducia sull’attività
economica. Bene ha fatto dunque il governo italiano a sottolineare i pur
timidi segni di ripresa registrati dagli indicatori congiunturali.</p>

<p>Non ci si potrà d’altra parte tacciare di pessimismo o scetticismo se
rileviamo che questi segnali sono ben lungi dall’annunciare un ritorno ad una
fase di benessere, o la fine della crisi. La lunga serie di dati negativi ci
fa considerare un arresto della caduta, o magari qualche decimale di punto di
crescita, come un segnale incoraggiante. Ma il calo nel livello di attività
accumulato in questi anni, la perdita di posti di lavoro, la scomparsa di un
gran numero di imprese, sono dati purtroppo in larga parte irreversibili nel
breve periodo.</p>

<p>Pochi giorni fa un rapporto del Fondo monetario sull’economia spagnola, nel
prevedere una crescita nei prossimi anni dell’1-1,5% annuo, affermava che
difficilmente ciò porterà ad un recupero dell’occupazione, tanto da rendere
improbabile prima del 2018 una riduzione del tasso di disoccupazione al di
sotto del 25%, livello spaventosamente elevato. E stiamo parlando di
un’economia, quella spagnola, che ha già effettuato ampie ristrutturazioni
delle imprese, con recuperi di produttività realizzati al prezzo di riduzioni
dell’occupazione. Qual è la prospettiva per l’Italia? Difficile che una
crescita comunque stentata come quella prevedibile per i prossimi anni sia
sufficiente a determinare un aumento dei posti di lavoro. Occorre dunque
utilizzare tutti gli spazi possibili per rafforzare e consolidare la ripresa;
servono politiche coraggiose, che spingano le imprese ad investire e le
famiglie a consumare. Politiche di domanda, che richiederebbero, come abbiamo
ripetuto innumerevoli volte su queste pagine, un cambio di passo anche a
livello europeo.</p>

<p>Eppure, ancora pochi giorni fa la Bce insisteva nel suo bollettino mensile su
una ricetta interamente basata sulle politiche di offerta: consolidamento di
bilancio, flessibilità nel mercato del lavoro, concorrenzialità dei
mercati. D’altra parte, i timidi segnali di ripresa nel nostro paese vengono
letti dai giornali tedeschi vicini al governo Merkel come la prova che, in
fondo, le politiche di austerità stanno funzionando. Il fatto che una
situazione di drammatica caduta della produzione lasci il posto ad un periodo,
forse prolungato, di crescita esangue, rischia di essere grottescamente
presentato come un successo, che potrebbe raffreddare le ambizioni per una
revisione più profonda delle politiche economiche a livello
comunitario.</p>

<p>Mentre l’economia americana, anche per effetto di politiche monetarie e
fiscali espansive, torna a crescere a ritmi sostenuti, l’Europa resta un’isola
di bassa crescita, bloccata da una visione rigorista alimentata da chiusure
ideologiche e convenienze nazionali. I Paesi dell’area tedesca continuano a
rifiutare l’idea che il riequilibrio richieda politiche espansive nelle aree
meno colpite dalla crisi. C’è una comprensibile attesa per l’appuntamento
delle elezioni tedesche a fine settembre, ed è dunque quest’autunno che si
misurerà la capacità del nostro governo di prendere un’iniziativa politica più
decisa, in attesa del semestre di presidenza italiana nel 2014.</p>

<p>Nel frattempo, non resta che usare le poche leve disponibili. Il pagamento dei
debiti della pubblica amministrazione alle imprese è stato un intervento di
grande rilevanza, quanto di più simile ad una manovra espansiva era possibile
nelle condizioni date. Da giugno ad oggi è stata fornita alle imprese
liquidità per 6 miliardi di euro, che diventeranno 15 di qui a poche settimane
secondo la tabella di marcia. L’auspicio è che il governo insista su questa
strada, anticipando nella misura massima possibile i rimborsi previsti per
il 2014. L’altro intervento, ancora da disegnare ma necessario e realizzabile,
riguarda il credito. Sappiamo che lo Stato ha una capacità di spesa
praticamente azzerata, ma può offrire al sistema bancario e alle imprese
garanzie capaci di riattivare il circuito del credito all’attività produttiva
che si è quasi arrestato nei mesi passati. Fortunatamente, diversamente da
altri temi che occupano il centro della scena sui media e nei dibattiti, si
tratta di interventi su cui c’è un ampio consenso sia nella maggioranza di
governo che nel Parlamento.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


