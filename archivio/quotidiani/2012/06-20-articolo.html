<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Quei piccoli passi</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="./">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="./archivio/quotidiani/">Articoli su quotidiani</a></li>
	    
            <li><a href="./archivio/interviste/">Interviste</a></li>
	    
            <li><a href="./archivio/riviste/">Articoli su riviste</a></li>
	    
            <li><a href="./archivio/interventi/">Interventi</a></li>
	    
            <li><a href="./archivio/video/">Video</a></li>
	    
	</ul></li>

	<li><a href="./chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Quei piccoli passi<br>
    <div id="data-articolo">
	
	<em>l'Unità</em>,
        20 Giugno 2012
      
    </div></h1>
  <div class="post-content">
  <p>Ancora è fresco l’inchiostro dei titoli che celebrano lo scampato pericolo per
l’esito delle elezioni greche. L’Europa ha guadagnato altro tempo, ma nessuno
ottimismo è giustificabile se questo tempo non viene utilizzato. I resoconti
dal G20 ci raccontano l’immobilità dei leader europei di fronte ad un mondo
che ci guarda con crescente preoccupazione. Sono mesi che si mette in campo
all’ultimo momento il minimo necessario per evitare che la situazione
precipiti. In assenza di azioni decisive, l’incertezza riguarda quale Paese
sarà il prossimo epicentro della crisi. La Grecia, con le sue imprese senza
più accesso al credito necessario per gli scambi commerciali? La Spagna con il
suo sistema bancario sull’orlo del collasso? Il Portogallo? O ancora una volta
l’Italia?</p>

<p>C’è attesa per il vertice europeo del 28 giugno. In molti si aspettano qualche
concessione tedesca, ma sembra chiaro che nemmeno stavolta vedremo un deciso
cambio di rotta. Sarà già un successo se vi sarà un via libera alla
costituzione di un fondo di redenzione del debito (redemption
fund). Funzionerebbe così: il fondo acquisterebbe la quota dei debiti
nazionali che eccede il 60% emettendo a sua volta titoli garantiti in modo
solidale dai Paesi dell’eurozona. Qualcosa di simile agli eurobond, ma con
alcune importanti differenze: ciascun Paese si impegnerebbe a restituire la
quota di debito ceduto in un arco di 20-25 anni. Per noi questo significa
impegnarci a conseguire un surplus di bilancio primario stimato intorno al
4,2% del Pil, pena l’uscita dallo schema e la perdita di consistenti garanzie
in valuta e oro; insomma, una sorta di Fiscal compact rafforzato da sanzioni
ben più pesanti. Inoltre, in caso di default il fondo avrebbe precedenza sui
rimborsi rispetto alla restante quota di debito che resta nazionale.</p>

<p>Ci conviene? Nell’immediato sì, visto che per alcuni anni l’Italia non
ricorrerebbe ai mercati per rifinanziare il proprio debito. Per gli anni
successivi, tutto dipende da quanto credibile risulterà l’impegno a rispettare
le condizioni del patto in una situazione macroeconomica che potrebbe non
migliorare e dall’effetto che questo avrà sulle aspettative degli
investitori. Non è un esito scontato visto che, a fronte di una riduzione
della spesa per interessi sulla quota del debito ceduta al fondo, sulla quota
di debito che resta nazionale, meno garantita, gli interessi potrebbero
risultare anche superiori a quelli attuali, vanificando in parte o in toto i
benefici attesi. Insomma, prima di accettare il nostro governo farebbe bene a
considerare con molta attenzione le clausole scritte in piccolo.</p>

<p>Soprattutto, è questa una soluzione in grado di rassicurare gli investitori
manifestando in modo chiaro e credibile la volontà comune di difendere ad ogni
costo la costruzione dell’euro? E c’è poi veramente tale volontà? La strategia
finora è stata quella di prendere la Germania “con le buone”, mostrarsi
virtuosi e disciplinati per riconquistare fiducia, attendendo qualche
concessione. Di fronte alla reazione del governo Merkel, che all’indomani
dell’ordalia elettorale greca ribadisce il suo “non è cambiato nulla”, si
rafforza tuttavia la convinzione che nulla di risolutivo accadrà se non in
presenza di un rischio concreto di deflagrazione dell’euro. Non manca chi,
partendo dall’idea che solo di fronte alla possibilità concreta che salti il
banco i “Paesi forti” accetteranno di sopportare parte dei costi della
soluzione, avanza l’idea che i “Paesi deboli” debbano esplicitare tale
possibilità, mettendo sul tavolo la classica pistola carica. È una strategia
che nessun governo responsabile può permettersi di mettere in atto, ma che si
è già presentata o potrebbe presentarsi sotto forma di un radicalismo di
sinistra (Syriza) o di altro tipo meno definibile (Cinque Stelle?), cui gli
elettori cominciano a prestare attenzione. Tutto ciò mentre il centro scompare
e la sinistra di governo risulta particolarmente esposta: laddove non ha lo
spazio per imporsi con una strategia autonoma come in Francia, essa rischia di
condannarsi al destino del partito socialista greco, immolatosi alla linea di
Bruxelles e Francoforte. Si scherza col fuoco, e se non fosse per le
inquietanti analogie con quanto successo dopo la crisi del 1929, anche noi
penseremmo che certi scenari sono solo fantasie.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


