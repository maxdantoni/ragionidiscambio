<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - La vaga promessa del premier</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href=".//">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href=".//chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>La vaga promessa del premier<br>
    <div id="data-articolo">
	
	<em>l'Unità</em>,
        5 Ottobre 2012
      
    </div></h1>
  <div class="post-content">
  <p>È bastata una battuta, in risposta ad una sollecitazione di Enrico La Loggia,
per riempire ieri pomeriggio le pagine on-line delle principali testate
giornalistiche. È possibile immaginare di qui alla fine della legislatura un
percorso per una prima tappa di riduzione della pressione fiscale? Questa la
domanda. La risposta, evasiva, forse persino ironica, del presidente del
Consiglio Mario Monti è stata: non lo escludo. Ma tanto è bastato. È la
domanda che si stanno ponendo tutti in Italia, aveva chiosato La Loggia.</p>

<p>In effetti, la richiesta di ridurre la pressione sulle imprese era arrivata
pochi giorni fa dal presidente di Confindustria Giorgio Squinzi, che aveva
lanciato l’allarme sul peso dell’imposizione e la difficoltà delle imprese
italiane. Questo nonostante che le imprese siano state le uniche a
beneficiare, nell’ultimo anno, di una riduzione delle imposte, attraverso
l’introduzione del cosiddetto Ace (l’acronimo inglese sta per Allowance for
corporate equity, e indica un sistema per cui una quota dei profitti
proporzionale ai nuovi investimenti di capitale paga un’aliquota pari a
zero). È vero: i benefici dell’Ace arriveranno a regime poco per volta, e in
periodi di scarsi profitti una riduzione dell’imposta che grava su di essi è
un sollievo limitato.</p>

<p>Ma allora forse il problema non è la pressione fiscale in sé, ma l’andamento
generale dell’economia. Sono gli effetti recessivi derivanti dalla situazione
internazionale, dal credit crunch in atto che ha prosciugato i canali di
credito all’impresa, e dagli effetti recessivi dei tagli alla spesa da una
parte e gli aumenti di imposta dall’altra, introdotti per onorare l’impegno a
raggiungere il pareggio di bilancio già nel 2013. Ma si sa, le imposte sono
sempre un tema sensibile. Sono da sempre il simbolo e il cardine del rapporto
tra i cittadini e lo Stato, e nel rapporto col fisco si scarica per intero la
frustrazione e anche la rabbia del cittadino di fronte all’impotenza, e spesso
l’arroganza, della politica. E poi, la politica fiscale ha il volto del
governo di turno, nome e cognome, c’è una porta cui bussare. C’è più speranza
di avere risposta che non prendendosela con la congiuntura internazionale,
l’euro, la finanza, i mercati nei Paesi emergenti.</p>

<p>Ma, ragionando a freddo, siamo sicuri che la riduzione delle imposte sia
effettivamente oggi, in questa fase di emergenza, l’intervento più urgente?
Non è in discussione il fatto che sia in generale auspicabile un minore
livello di imposizione. Poniamo una questione di priorità. Ridurre le imposte
senza compromettere il percorso di risanamento che è la cifra del governo
Monti significa ridurre la spesa, e dunque i servizi pubblici. Significa
considerare l’erogazione delle prestazioni dello Stato sociale, il problema
degli esodati, i pagamenti arretrati della Pubblica amministrazione alle
imprese, la manutenzione delle nostre città, una questione meno
prioritaria. Qualora veramente ci fosse lo spazio per farlo, ridurre la
pressione fiscale non sarebbe nemmeno la strategia più adeguata a riattivare
la domanda. È una cosa che si studia già al primo anno nei corsi di economia
(anche se non mancano fantasiose ed elaborate teorie che affermano il
contrario): diversamente da un aumento della spesa pubblica, una riduzione
delle imposte è meno efficace, perché solo una parte di essa si traduce in
maggiori consumi.</p>

<p>Considerare la riduzione delle imposte una priorità risponde semmai ad una
certa idea su come uscire dalla crisi, al grido di meno pressione fiscale, e
quindi meno spesa pubblica. Non è un grido nuovo, l’abbiamo sentito spesso
negli ultimi decenni. Sono i governi conservatori, che ti dicono meno tasse,
ma il senso è sempre meno spesa sociale, meno istruzione, meno sanità,
crescita delle diseguaglianze.</p>

<p>Il presidente Monti, con il suo sibillino «non è escluso», non ha voluto
prendere posizione in modo chiaro. Prudenza riguardo all’impegno di
risanamento, certo, ma anche consapevolezza che quella della pressione fiscale
non è una questione tecnica, e dunque una risposta adeguata può venire solo
nell’ambito di una più ampia indicazione sul destino del Paese, che solo un
confronto politico legittimato da un voto può garantire.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


