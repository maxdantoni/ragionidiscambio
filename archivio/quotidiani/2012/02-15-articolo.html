<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Questione di democrazia</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="./">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="./archivio/quotidiani/">Articoli su quotidiani</a></li>
	    
            <li><a href="./archivio/interviste/">Interviste</a></li>
	    
            <li><a href="./archivio/riviste/">Articoli su riviste</a></li>
	    
            <li><a href="./archivio/interventi/">Interventi</a></li>
	    
            <li><a href="./archivio/video/">Video</a></li>
	    
	</ul></li>

	<li><a href="./chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Questione di democrazia<br>
    <div id="data-articolo">
	
	<em>l'Unità</em>,
        15 Febbraio 2012
      
    </div></h1>
  <div class="post-content">
  <p>Le immagini dalla Grecia dei palazzi in fiamme, che si aggiungono alle notizie
dei mesi scorsi sulla difficile condizione di vita della popolazione, ci hanno
scosso. Il dramma è del resto attestato anche dai numeri ufficiali: è di ieri
il dato sulla contrazione del prodotto interno greco, 7% in meno nell’ultimo
trimestre del 2011 rispetto ad un anno prima, peggio del previsto. L’economia
greca si contrae quasi ininterrottamente dall’inizio della crisi nel 2008.</p>

<p>Il quasi-commissariamento, con l’affidamento del governo ad un tecnocrate
gradito ai partner europei, non ha salvato i principali soggetti politici. Un
sondaggio segnala che il premier in carica è ai minimi di popolarità
(l’insoddisfazione per il suo operato tocca il 91%); il partito socialista
sembra aver pagato lo scotto più pesante, ridotto ad un 8%, mentre crescono i
partiti radicali di destra e di sinistra nonché, dato forse più stupefacente,
quel partito conservatore cui dovrebbero essere attribuite le maggiori
responsabilità per la gestione degli ultimi anni. Come dire che, se anche le
cure imposte fossero efficaci, solo una classe politica votata al suicidio
potrebbe metterle in atto.</p>

<p>Non manca chi rimprovera l’elettorato greco di scarsa maturità per la
difficoltà di capire che, pur dolorosa, questa è la strada del male
minore. Eppure cominciamo ad avere tutti almeno qualche dubbio sulla capacità
della democrazia greca di reggere l’urto. Aggiustamenti di questa entità,
variazioni così pesanti nel tenore di vita, nel nostro continente erano stati
possibili solo come conseguenza di eventi tragici come le guerre. In cuor
nostro sentiamo che c’è qualcosa di profondamente ingiusto nella sorte del
popolo greco.</p>

<p>Siamo ben consapevoli dell’obiezione: bisogna onorare i propri
debiti. Un’affermazione inoppugnabile sul piano astratto e morale, ma non così
rispondente alla realtà dell’economia moderna. Il ripudio dei debiti sovrani è
stato un evento estremamente frequente anche nell’ultimo secolo. E non è stata
forse l’introduzione del principio della responsabilità limitata del debitore
uno dei motori dell’economia capitalistica? Che dal diritto di uccidere il
debitore insolvente vigente nel mondo antico, passando per la prigione per
debiti, si sia arrivati al progressivo alleggerimento delle conseguenze in
caso di insolvenza non è l’ennesimo esempio di buonismo, ma risponde a
principi di efficienza e alla necessità di preservare il valore dell’attività
economica. Il rischio dell’insolvenza, in un’economia di mercato, è sempre
ripartito tra debitore e creditore.</p>

<p>Un ulteriore elemento fa riflettere. Nessuno sembra mettere in dubbio che i
greci siano collettivamente responsabili, e quindi debbano sostenere le
conseguenze, non solo per la qualità della gestione pubblica ma anche per la
capacità della loro economia di generare ricchezza. Principio difficilmente
contestabile, che però contraddice una certa retorica sulla globalizzazione e
la fine al ruolo dello Stato nazione. Se c’è una cosa che questa crisi ha
evidenziato è la centralità, anche nel contesto di più avanzata integrazione
rappresentato dall’Ue, degli Stati nazionali, che restano la sede della
responsabilità politica e l’unica dimensione accettata di solidarietà
collettiva. Basta solo questo a mostrarci quanto siamo lontani dalla
prospettiva di unione politica in Europa. Una delle ragioni dell’impasse
europeo è che i contribuenti di un Paese non vogliono trasferire risorse ad un
altro Paese che non le «merita». Insomma, niente solidarietà oltre i confini
nazionali.</p>

<p>Il grande storico Ernst Gellner spiegava che gli Stati nazione erano nati,
agli albori del capitalismo moderno, con due funzioni: garantire l’omogeneità
di lingua e cultura necessaria all’espansione dei mercati e fornire il
necessario sistema di mutualità e assicurazione reciproca. L’idea che
l’autorità politica possa limitarsi a funzioni di polizia e garanzia di
adempimento dei contratti, come vuole il liberalismo classico, è smentita da
più di un secolo di sviluppo, in cui la sopravvivenza del mercato è stata
garantita dall’estensione della democrazia e insieme – logicamente
inseparabile – l’assunzione di responsabilità collettiva rispetto ai rischi
dello sviluppo economico. Qualcuno ultimamente considera tale funzione
assicurativa (altresì denominata welfare state) un lusso. E chiamiamo
integrazione fiscale un insieme di vincoli e sanzioni tesi ad aumentare
l’isolamento reciproco tra i bilanci pubblici nazionali. Quanto abbiamo
davanti agli occhi dovrebbe insegnarci che il rigore senza solidarietà è
incompatibile con qualsiasi progetto di integrazione europea. Non vorremmo
che, come già in passato, arrivasse a mettere in crisi quel secolare
compromesso tra mercato e democrazia che è alla base del nostro benessere e
della nostra libertà.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


