<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Pesa la riforma delle pensioni</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Pesa la riforma delle pensioni<br>
    <div id="data-articolo">
	
	<em>l'Unità</em>,
        3 Settembre 2012
      
    </div></h1>
  <div class="post-content">
  <p>I dati sull’occupazione del recente bollettino Istat, specie nel confronto con
quelli dell’anno precedente, sono il riflesso più drammatico del più generale
dato economico. Colpisce l’aumento consistente del tasso di disoccupazione,
arrivato al 10,7% ma aumentato in modo particolarmente forte per la fascia
24-35 anni, nella quale viene raggiunga la soglia record del 35,3%.</p>

<p>Sono dati che tuttavia non sorprendono. In presenza di politiche fiscali
fortemente restrittive, di una politica monetaria che è eufemistico definire
prudente, e di una drammatica contrazione del credito, non poteva essere
altrimenti. Secondo una certa ortodossia di pensiero, la disoccupazione è anzi
un passaggio necessario, seppure doloroso, per arrivare a quella deflazione di
salari e prezzi cui l’Europa affida la speranza di una ripresa nei Paesi
periferici. L’idea è che l’espulsione dal lavoro in settori a bassa
produttività venga compensata, attraverso la riduzione dei salari e quindi dei
costi di produzione, da un rilancio del settore dell’export. Tutto ciò non sta
accadendo, o sta accadendo in misura molto inferiore a quanto auspicato. Di
fronte all’evidente inefficacia delle politiche adottate ci si aspetterebbe,
se non una revisione del paradigma interpretativo della crisi, quanto meno una
maggiore dose di pragmatismo.</p>

<p>Negli Stati Uniti il riconoscimento che l’elevata disoccupazione sia dovuta a
carenza di domanda aggregata è recentemente arrivato persino dall’ex capo dei
consiglieri economici del presidente George W. Bush. Si tratta di
un’ammissione importante, che giustifica l’adozione di politiche fiscali e
monetarie attive di stimolo all’economia. L’Europa sembra invece bloccata nel
suo immobilismo. Non solo per una maggiore resistenza culturale, ma anche per
vincoli istituzionali (alla Banca centrale europea fu assegnato un mandato ben
più ristretto di quello della Federal Reserve americana, che ha tra le sue
responsabilità anche il sostegno all’occupazione) e per l’evidente difficoltà
ad agire in modo concertato.</p>

<p>Ma la circostanza che più colpisce riguarda gli effetti della crisi in
relazione alla struttura per età della forza lavoro. Una generazione impiegata
con contratti flessibili sta sopportando in modo sproporzionato il peso della
crisi. C’è più di un modo per leggere questo dato. Una possibilità è insistere
sulla scarsa «equità» intergenerazionale, invocando un allentamento dei
vincoli a licenziare anche per i lavoratori più anziani. In questo modo, così
si ragiona, molte imprese preferirebbero liberarsi di qualche cinquantenne
poco efficiente a vantaggio di qualche giovane trentenne.  Si potrebbe
discutere se questa è l’equità cui puntiamo; tanto più che, a meno di
continuare a credere che l’attuale situazione sia l’effetto dell’eccessiva
rigidità del mercato del lavoro, c’è da ritenere che nella situazione data una
maggiore flessibilità porterebbe semmai ad un aumento complessivo della
disoccupazione. Per qualcuno questo sarebbe forse un’auspicabile accelerazione
del processo di ristrutturazione dell’economia; più probabilmente diventerebbe
la premessa di un ulteriore aggravamento della crisi. Se c’è accordo
sull’urgenza di disporre di ammortizzatori sociali e politiche attive per
l’occupazione che favoriscano il riassorbimento della disoccupazione, i
vincoli di bilancio rendono quanto mai arduo il reperimento di risorse, a
riprova del fatto che le riforme strutturali in tempi di austerità sono più
facili a predicarsi che a realizzarsi.</p>

<p>Colpisce infine che l’unica fascia di età in cui l’occupazione aumenta è
quella degli over-50. È chiaro l’effetto della recente intervento sulle
pensioni. Nel lungo periodo, quando l’economia viaggia vicino alla piena
occupazione, il numero di posti di lavoro non è una coperta corta e
dell’aumento dell’offerta di lavoro trae beneficio la collettività; nel breve
periodo, quando la domanda langue, l’aumento dell’età pensionabile può
facilmente tradursi in minore occupazione giovanile (si pensi, in particolare,
alla riduzione del turn-over nella pubblica amministrazione). Il risparmio di
spese pensionistiche viene dunque pagato in parte dai giovani che dovevano
trarne beneficio, e in parte si traduce in minore produttività del nostro
sistema, visto che l’invecchiamento della forza lavoro non favorisce certo
l’adozione di tecnologie più avanzate. Effetti prevedibili, che un’attenta
analisi costi-benefici dovrebbe considerare, se solo ci si prendesse la pena
di guardare all’economia andando oltre un approccio meramente contabile.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


