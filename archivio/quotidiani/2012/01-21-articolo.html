<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Liberalizzazioni: un decreto con luci e ombre</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href=".//">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href=".//chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Liberalizzazioni: un decreto con luci e ombre<br>
    <div id="data-articolo">
	
	<em>l'Unità</em>,
        21 Gennaio 2012
      
    </div></h1>
  <div class="post-content">
  <p>Il governo ha varato l’atteso decreto sulle liberalizzazioni, fonte di
speranze e qualche timore. Anche senza prestar fede a certe stime e
previsioni, francamente poco realistiche nel loro eccesso di ottimismo, c’è
largo consenso sul fatto che una maggiore concorrenza nel settore dei servizi
possa giovare alla nostra economia.La rimozione di barriere e vincoli non
giustificabili da ragioni di interesse generale, favorendo l’ingresso di nuovi
operatori e aumentando la pressione concorrenziale, può stimolare
l’introduzione di formule produttive più avanzate, spingere all’aggregazione,
alla crescita dimensionale e all’adozione di tecnologie innovative, dare
opportunità a chi ha inventiva e voglia di rischiare.</p>

<p>Tutto ciò senza dimenticare che la crescita richiede anche altri ingredienti
non meno strutturali: la riforma dell’apparato amministrativo (in particolare
della giustizia civile), il contrasto alla criminalità organizzata che
condiziona la vita economica in vaste aree del paese, il ripristino di
condizioni minime di lealtà fiscale, l’accesso al credito.</p>

<p>Il decreto sembra intervenire con il bisturi più che con l’accetta (qualcuno
forse ne resterà scontento). Parecchie novità, anche se per alcuni settori
esse appaiono meno radicali di quanto annunciato. In molti casi più che di
liberalizzazione si dovrebbe parlare di buona regolazione, ovvero di
disposizioni a tutela dei consumatori, finalizzate ad aumentare la
trasparenza; è questo il caso per gli interventi nel settore bancario e
assicurativo. Si interviene sui costi dell’illegalità, come nel caso di
innalzamento delle sanzioni per frodi nelle perizie che affligge ad esempio
l’Rc auto.</p>

<p>Gli interventi di liberalizzazione vera e propria si concentrano in settori
quali quello dei servizi professionali, delle farmacie, della distribuzione
dei carburanti. Si punta all’aumento del numero degli operatori (così per
notai, farmacie e per il tanto discusso caso dei taxi), sul contrasto a
pratiche commerciali potenzialmente anticoncorrenziali (benzinai ma anche
edicole). A onor del vero non tutti gli interventi convincono fino in fondo:
resta ad esempio da dimostrare che l’abolizione dei minimi e massimi nelle
prestazioni professionali sia effettivamente a garanzia dei consumatori e dei
giovani professionisti. Così come ci lascia perplessi la creazione di una
nuova forma societaria a costo zero: anche prescindendo dal rischio che possa
diventare veicolo per forme di elusione fiscale, non ci sembra che il problema
della nostra economia sia la difficoltà di creazione di ulteriori
micro-imprese. Due interventi di rilievo riguardano i settori del gas e quello
delle ferrovie, dove il governo sembra intenzionato a procedere con la
separazione strutturale della rete ai fini di favorire la
concorrenza. Qualcuno già lamenta un eccesso di cautela, ma questa è forse
giustificabile a fronte della fretta eccessiva di esperienze passate.</p>

<p>Nell’incoraggiare questo approccio «avanti adagio con giudizio», due sono gli
elementi che vorremmo ribadire. Il primo è che non sempre la regolamentazione
del mercato ha ragioni protezionistiche. In alcuni casi essa risponde a
necessità di tutela del consumatore (non sempre informato a sufficienza per
trarre vantaggio dalla concorrenza) o di interessi collettivi, magari
difficilmente quantificabili e quindi trascurati da molte analisi
economiche. Si pensi ad esempio ai possibili effetti dalla rimozione di ogni
vincolo alla distribuzione commerciale, con vantaggio per le grosse catene di
distribuzione, per il tessuto urbano o per l’accesso da parte di certe
categorie di consumatori.</p>

<p>La seconda questione riguarda il rischio che la liberalizzazione possa
scaricarsi sul già troppo martoriato mercato del lavoro. Può essere
accettabile che il piccolo esercizio a gestione familiare lasci il passo a
strutture meglio organizzate, in grado di sfruttare una maggiore scala
produttiva, di introdurre nuove tecnologie e quindi di creare occupazione. A
patto che questo processo non avvenga alimentando l’area del lavoro
sottopagato e precario. Ci sembra dunque corretto l’altolà posto dalla
segreteria del Pd rispetto alla possibilità, per i nuovi entranti in settori
liberalizzati, di derogare ai contratti nazionali. La concorrenza che
vogliamo, quella buona per il paese, deve puntare all’innovazione in campo
tecnologico e organizzativo, all’inventiva, non alla compressione dei diritti
e delle retribuzioni.</p>


  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


