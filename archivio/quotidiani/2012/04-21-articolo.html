<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Il cedimento della politica</title>
    <base href="./">
    <link rel="stylesheet" href="stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Il cedimento della politica<br>
    <div id="data-articolo">
	
	<em>l'Unità</em>,
        21 Aprile 2012
      (con Ronny Mazzocchi)
    </div></h1>
  <div class="post-content">
  <p><em>Il pareggio di bilancio in Costituzione è un cedimento della politica. Così si
costituzionalizza il principio che i mercati sono perfetti.</em></p>

<p>Riguardo alla modifica costituzionale che ha introdotto il vincolo di pareggio
di bilancio – l’iter si è concluso nei giorni scorsi – ciò che forse più ha
sorpreso è l’assenza di un dibattito adeguato alla rilevanza del
tema. Qualcuno ha attribuito tale silenzio all’imbarazzo di una parte della
classe politica, consapevole dell’inesistenza di valide argomentazioni
economiche che giustificassero la decisione di immortalare la rozzezza e
l’incongruenza di una tale proposta dal sapore ottocentesco nella nostra legge
fondamentale; una decisione su cui certo hanno pesato le pressioni delle
istituzioni europee e dei mercati finanziari, ma contro la quale si erano
espressi, una volta tanto in modo trasversale rispetto alle diverse posizioni,
un gran numero di economisti.</p>

<p>Le principali obiezioni alla riforma sono note. Sebbene il testo approvato
abbia salvaguardato la possibilità per il governo di realizzare politiche
fiscali anticicliche e abbia concesso la possibilità di derogare al vincolo
del pareggio in condizioni eccezionali, resta difficile da capire quali
saranno le conseguenze pratiche.  L’individuazione degli effetti del ciclo
economico e delle recessioni che giustificano le deroghe resta una operazione
assai arbitraria, su cui gli economisti non hanno raggiunto una posizione
condivisa. La soluzione di delegare la definizione di questi aspetti a un
organo tecnico autonomo finisce così per riflettere un’ingenua e mal riposta
fiducia nella possibilità di separare l’inaffidabilità della politica
dall’oggettività della tecnica.</p>

<p>Ma anche volendo tralasciare le prevedibili difficoltà di applicazione, che
hanno alimentato in alcuni osservatori la convinzione che la portata pratica
della norma sarà alla fine assai limitata, l’aspetto più discutibile è il
messaggio sottostante, la filosofia ispiratrice. Di fatto, l’imposizione del
pareggio di bilancio ha costituzionalizzato il principio che i mercati sono
perfetti, fatto salvo per temporanei e occasionali scostamenti. L’idea che il
bilancio pubblico debba essere in pareggio presuppone la convinzione che
esista una spontanea tendenza del settore privato a mantenere l’economia su un
sentiero di pieno utilizzo della capacità produttiva. È infatti l’accettazione
che i mercati possano essere imperfetti che ha storicamente giustificato la
possibilità di rimediare anche generando disavanzi di bilancio.</p>

<p>Basti pensare al ruolo fondamentale svolto dall’investimento pubblico nello
sviluppo economico. Come riconosceva anche Adam Smith, il padre del
liberalismo economico, le spese infrastrutturali spettano allo Stato proprio
perché i mercati non trovano conveniente sostenerle. La costruzione di strade,
ferrovie, il finanziamento della ricerca scientifica, lo sviluppo delle
infrastrutture immateriali, ma anche in parte la spesa per l’istruzione, sono
investimenti pubblici che si ripagheranno con aumenti del reddito futuro e che
quindi è del tutto ragionevole (sia equo che efficiente) trasferire ai
contribuenti futuri tramite il ricorso all’indebitamento.  Negare questo
elemento significa mettere la spesa per investimenti in competizione con
quella corrente per il welfare o la sanità e, di conseguenza, sacrificare la
prima alla seconda, come è puntualmente accaduto anche nel recente passato. È
davvero paradossale che si arrivi a giustificare la riforma costituzionale
appena approvata invocando il benessere delle generazioni future, cioè coloro
che dei mancati investimenti di oggi pagheranno il costo.</p>

<p>Resta un ultimo argomento: l’Europa. Secondo alcuni il pareggio sarebbe la
condizione per ottenere una maggiore integrazione fiscale e la creazione di un
bilancio federale capace – quello sì – di finanziare gli investimenti
richiesti. Diverse considerazioni sarebbero possibili a questo riguardo, ma ne
basta forse una su tutte: le due cose – il bilancio europeo e il vincolo
nazionale – avrebbero dovuto essere contestuali, sancite da un qualche
accordo, e non affidate alla benevolenza dei nostri partner europei. Senza
contropartita il pareggio di bilancio, se preso sul serio, rischia di
diventare per i prossimi anni quello che furono i criteri di Maastricht per
gli anni Novanta: un vincolo che si fa obiettivo, l’unico obiettivo della
politica economica, con buona pace della trasformazione e della crescita della
nostra economia.</p>


  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


