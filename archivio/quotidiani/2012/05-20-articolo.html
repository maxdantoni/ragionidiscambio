<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Non basta dire crescita</title>
    <base href="./">
    <link rel="stylesheet" href="stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Non basta dire crescita<br>
    <div id="data-articolo">
	
	<em>l'Unità</em>,
        20 Maggio 2012
      
    </div></h1>
  <div class="post-content">
  <p>Il senso del cambiamento in atto negli orientamenti di politica economica è
ben reso dall’isolamento della posizione tedesca nell’ambito della riunione
del G8, in corso a Camp David. Stando a quanto viene riportato, sul tema delle
politiche di austerità Angela Merkel subisce un vero e proprio accerchiamento:
da una parte l’asse emergente tra i due presidenti Françoise Hollande e Barack
Obama, dall’altra David Cameron e lo stesso Mario Monti. Ciascuno con le
proprie ragioni e il proprio domestico cruccio, ma tutto sommato uniti nel
chiedere che le politiche di rigore siano temperate da azioni più incisive per
la crescita e l’occupazione. Certo, da parte tedesca non sarebbe difficile
rispondere che quelle politiche, ora oggetto di critica, sono state a lungo
condivise anche dagli altri paesi. Sono gli stessi giornali britannici a
mettere in luce come il Cameron che dà lezioni ai partner europei su come
risolvere i problemi della moneta unica è lo stesso che ha accentuato
l’isolamento del suo paese e che tuttora rifiuta ogni dialogo sull’ipotesi di
un’imposta sulle transazioni finanziarie. Per parte nostra, ci piacerebbe
vedere l’Italia più nettamente allineata sulle posizioni franco-americane, ma
è anche vero che la nostra condizione di vulnerabilità ci impone un profilo
più defilato. Per oggi accontentiamoci dunque di questo barlume di realismo,
che alimenta un minimo di ottimismo e speranza.</p>

<p>Vale la pena semmai di attrezzarci per declinare correttamente questa nuova
attenzione alla crescita. Il rischio è altrimenti quello di cambiare il titolo
(da “austerità” a “crescita”) lasciando però invariato il
contenuto. Intendiamoci: nessuno ha la ricetta sicura per la crescita. Quali
siano le condizioni che garantiscono la ricchezza delle nazioni è il problema
economico per eccellenza, con il quale economisti di ogni orientamento si
cimentano da secoli. I fautori dell’austerità e delle riforme strutturali
partono dall’idea che la crescita passi per un minore coinvolgimento dello
Stato nell’economia, per mercati più flessibili che consentano una deflazione
di prezzi e salari e per l’abbandono di un sistema di protezione sociale che
vedono costoso e fiaccante l’iniziativa individuale.</p>

<p>Fortunatamente, il consenso che faticosamente si sta facendo strada sembra
prendere una direzione diversa. Si mette finalmente al centro la questione
degli investimenti e dell’occupazione, e viene chiesto un approccio meno
aggressivo alla questione dei deficit pubblici: ormai dovrebbe essere chiaro
che politiche di rientro dal deficit troppo rapide risultano inconcludenti nel
momento in cui precipitano le economie in una spirale recessiva. Va chiarito
che una politica di investimenti realmente efficace non dovrebbe risolversi in
una riproposizione di stimoli “tradizionali” alla domanda, magari attraverso
un rilancio delle grandi opere pubbliche, ma dovrebbe semmai coordinarsi con
un programma di modernizzazione della nostra struttura produttiva. C’è
l’urgenza che chi governa, e ancor più chi aspira a governare, abbia una
chiara visione della collocazione del paese nella divisione internazionale
della produzione e orienti di conseguenza le (comunque poche) risorse
disponibili. Insomma, occorre dotarsi di una politica industriale e un piano
di ristrutturazione della pubblica amministrazione, senza trascurare
formazione e ricerca. A queste condizioni, l’adozione di un’eccezione per gli
investimenti nell’attuazione del fiscal compact (la “golden rule”) e un
aumento degli strumenti di investimento comunitari potrebbe fare la
differenza.</p>

<p>Due parole infine su un secondo tema europeo che tiene banco al vertice del
G8: il destino della Grecia. È importante che si sia affermato chiaramente che
l’Unione deve fare tutto quanto necessario a mantenere la Grecia nell’euro,
smentendo le irresponsabili affermazioni di quanti, nei giorni scorsi, hanno
ipotizzato il contrario. Dovrebbe infatti essere chiaro che, se anche l’euro
sopravvivesse nell’immediato al contraccolpo dell’uscita di uno dei suoi
membri, esso perderebbe, nella percezione degli investitori, il suo carattere
essenziale di patto irreversibile. Non ci vuole molta fantasia a capire che in
questo modo verrebbe incoraggiato chi scommette contro la sua tenuta. L’unione
monetaria diventerebbe allora poco più di un sistema di cambi fissi, destinato
a non sopravvivere al primo serio attacco.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


