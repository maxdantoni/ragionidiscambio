<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - C’è un difetto di equità</title>
    <base href="./">
    <link rel="stylesheet" href="stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>C’è un difetto di equità<br>
    <div id="data-articolo">
	
	<em>l'Unità</em>,
        11 Ottobre 2012
      
    </div></h1>
  <div class="post-content">
  <p>Dalle persone alle cose, diceva Giulio Tremonti. Dalla imposizione sul reddito
a quella sui consumi. È un tema ricorrente nelle raccomandazioni delle
organizzazioni internazionali e nel dibattito tra gli addetti ai lavori. La
ricetta peraltro è stata applicata in anni recenti da molti Paesi europei, che
dovendo aumentare la pressione fiscale hanno preferito farlo intervenendo
sull’Iva e in alcuni casi hanno accompagnato tale misura ad un taglio
sull’imposta sul reddito o sulla contribuzione. Ora tocca all’Italia, che si
appresta ad accompagnare un aumento dell’1% delle aliquote Iva (quella al 10%
e quella al 21%) con una riduzione, sempre dell’1%, dell’aliquota Irpef sui
primi due scaglioni, cioè sulla quota di reddito inferiore ai 28 mila euro.</p>

<p>Qual è la logica di un intervento del genere? L’idea è di tassare maggiormente
i consumi (con l’Iva) per finanziare un alleggerimento del cuneo fiscale sul
lavoro e incoraggiare così l’occupazione. Già, ma se il reddito deve essere
comunque speso in beni e servizi gravati dall’Iva, il risultato per il
contribuente non è alla fine una partita di giro? Sì e no. Innanzi tutto il
consumo è una base imponibile più ampia del lavoro, perché parte dei consumi
presenti e futuri sono finanziati utilizzando redditi non assoggettati a Irpef
(i redditi di capitale) e la ricchezza accumulata fino ad oggi; quindi un
aumento dell’Iva equivale ad un’una tantum sulla ricchezza, il che potrebbe
anche essere opportuno. Va poi considerato che, mentre le imposte sul reddito
finiscono per incidere indirettamente sui costi dei beni prodotti nel nostro
Paese, e quindi hanno un effetto peggiorativo sulla nostra competitività,
l’Iva è pagata allo stesso modo dai beni prodotti in Italia e da quelli
importati. Spostare le imposte dal reddito al consumo ha dunque effetti simili
a quelli di una svalutazione (si parla infatti di svalutazione fiscale).</p>

<p>L’obiezione riguarda semmai il tema dell’equità. Il consumo è una percentuale
decrescente del reddito (individui a reddito più elevato risparmiano una quota
maggiore di reddito) e quindi, si dice, la tassazione dei consumi ha un
effetto regressivo. In verità si può obiettare che anche il risparmio prima o
poi dovrà essere speso in beni di consumo e dunque, a meno di future
riduzioni, su un orizzonte lungo l’imposta sul consumo equivale ad un’imposta
proporzionale sul reddito. Ma l’effetto redistributivo è ben più complesso di
così: ha una dimensione generazionale (in proporzione al reddito gli anziani
consumano più dei giovani), dipende dalle aliquote Iva interessate
dall’aumento (i beni ad aliquota agevolata sono consumati in proporzione
maggiore dagli individui meno abbienti) e soprattutto dipende da come viene
specificamente realizzata la riduzione dell’imposta sul reddito. In questi
casi tutto sta nei dettagli; dovremo quindi attendere il testo del
provvedimento prima di tracciare un bilancio certo. Ciò che sappiamo è che la
riduzione riguarderà l’aliquota dei primi due scaglioni Irpef. Questo
significa che l’aumento del reddito disponibile interesserà soltanto la quota
di reddito al di sotto dei 28mila euro. Significa anche che la perdita di
potere d’acquisto per l’aumento dell’Iva non sarà in alcun modo compensata per
i contribuenti il cui reddito rientra nella no tax area, che non pagano
l’Irpef e quindi nemmeno traggono beneficio da una sua riduzione. Non è chiaro
se vi sarà anche un ritocco della detrazione per categorie di reddito, che
potrebbe modificare in modo significativo gli effetti in termini di
progressività o regressività dell’intervento. Inoltre, dettaglio rilevante, la
riduzione delle aliquote Irpef viene compensata in parte da un taglio a
deduzioni e detrazioni; vale a dire che sarà ridotto il sostegno fiscale a
varie categorie di spesa (ad esempio, le tasse universitarie, quelle per asili
nido, per attività sportive dei figli, ecc.).</p>

<p>Ma c’è un’ultima importante osservazione da fare: la riduzione delle aliquote
Irpef e la minor riduzione dell’Iva (le aliquote Iva cresceranno di un punto
percentuale contro i due previsti inizialmente) vengono finanziate con tagli
alla spesa. Sappiamo che il grosso dello sforzo di riduzione della spesa della
cosiddettaspending review è stato scaricato su Regioni ed enti locali. Ciò
significa che, di quei 200-300 euro annui in più che le famiglie si troveranno
in busta paga, ammesso che resti qualcosa una volta tenuto conto dell’aumento
dei prezzi dovuto all’incremento dell’Iva e delle minori detrazioni di cui si
è detto, servirà a finanziare qualche prestazione sanitaria o qualche farmaco
non più coperti integralmente, l’aumento della quota della mensa scolastica a
carico delle famiglie, un ulteriore aumento del biglietto dell’autobus. Certo,
nella linea di austerità che abbiamo imboccato è sempre possibile argomentare
che poteva andare peggio. È vero, l’equità è sempre una questione relativa,
eppure resta la consapevolezza che realizzarla tagliando i servizi sia un po’
come tentare la quadratura del cerchio con riga e compasso.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


