<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Gli ingredienti di un programma alternativo</title>
    <base href="./">
    <link rel="stylesheet" href="stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Gli ingredienti di un programma alternativo<br>
    <div id="data-articolo">
	
	<em>l'Unità</em>,
        17 Marzo 2012
      
    </div></h1>
  <div class="post-content">
  <p>Guardando all’iniziativa di Parigi non può sfuggire innanzitutto il quadro di
insieme, per così dire la foto di gruppo: il tentativo di realizzare
quell’azione coordinata dei partiti progressisti europei che è la sola
possibilità di segnare un cambio di direzione rispetto alla strada senza
uscita imboccata negli ultimi anni.</p>

<p>Per le sue conseguenze sul piano sociale e democratico, la ricetta dei
conservatori europei sta creando tutte le condizioni per un ripiegamento
nazionalistico e, se perseguita ulteriormente, porterebbe allo sfaldamento
dell’euro prima e di ogni progetto di integrazione poi. Rispetto alle
difficoltà del nostro paese sarebbe certo ingenuo pensare all’Europa come al
classico deus ex machina, ma lo sarebbe altrettanto scambiare l’attuale fase
per la fine della fase acuta della crisi. L’abbiamo detto più volte: il
recupero della credibilità nella conduzione della politica nazionale, e quindi
il ripristino di condizioni di reciproca fiducia tra paesi, è un passo
necessario, ma in nessun modo sufficiente. Né il nostro paese né gli altri
paesi colpiti più duramente dalla crisi reggerebbe sul piano sociale la
prospettiva di cinque o dieci anni di stagnazione cui ci sta condannando la
linea dell’austerità. La finestra temporale concessaci dalla politica
monetaria espansiva della Bce sotto la guida del presidente Draghi non durerà
a lungo, e non ci si può illudere che la crescita riparta per effetto delle
sole liberalizzazioni o magari di una maggiore flessibilità del mercato del
lavoro, come qualcuno si ostina a suggerire.</p>

<p>Per superare le difficoltà del nostro paese, che vengono da lontano, servono
interventi strutturali, ma questi richiedono risorse. Penso agli
ammortizzatori sociali, a investimenti infrastrutturali, alla crescita del
capitale umano, alla ricerca, al ripristino della funzionalità della macchina
pubblica, per garantire legalità e servizi pubblici; penso infine ad un piano
per l’occupazione giovanile e femminile. È per questo che è vitale l’avvio
urgente di una fase espansiva, mediante politiche di riattivazione della
domanda che in questo momento le condizioni debitorie non consentono ai
singoli stati ma che sono ancora possibili a livello europeo.</p>

<p>Nel documento di Parigi gli ingredienti per un programma alternativo rispetto
all’attuale linea dell’Europa conservatrice ci sono tutti. Innanzitutto la
denuncia dei rischi della ricetta deflazionistica che punta a colmare i divari
di competitività tra le economie puntando su una riduzione dei salari nei
paesi in difficoltà, e quindi scarica ancora una volta sul lavoro le tensioni
macroeconomiche. A questo proposito, è di estrema importanza il riconoscimento
che “il miglioramento della competitività dei paesi in deficit commerciale
dovrebbe essere accompagnato da sforzi complementari nei paesi in surplus
attraverso un ruolo di stimolo alla domanda interna”, nonché attraverso
politiche di riduzione della diseguaglianza. L’attenzione alle compatibilità
di bilancio e alla disciplina di bilancio non è elusa, la necessità di puntare
ad una riduzione dell’entità del debito sovrano è anzi affermata con
chiarezza. Tale attenzione è tuttavia coniugata con l’esigenza di rilanciare
il modello sociale europeo con i suoi ideali di solidarietà uguaglianza e
sostegno all’occupazione; ciò in chiara antitesi con la tesi del pensiero
conservatore, che considera tale modello esaurito e lo addita come
responsabile dell’attuale difficoltà del continente. Il risanamento dei conti
pubblici deve essere ottenuto con responsabilità, secondo principi di
giustizia sociale e nel rispetto delle regole democratiche. Non è difficile
cogliere qui un chiaro riferimento critico alla gestione della crisi greca,
anche nella richiesta di mettere al centro dell’azione europea la solidarietà
e il “rafforzamento della responsabilità comune” nella gestione dei debiti,
mediante il ricorso agli eurobond.</p>

<p>E ancora: l’importanza di una politica industriale, che tra le altre cose
sviluppi tecnologie per la sostenibilità ambientale; di reperire risorse
(tramite la tassazione delle transazioni finanziarie, il coordinamento nella
lotta all’evasione e l’emissione di project bond) per finanziare progetti
europei di investimento; di progetti di sostegno dell’occupazione. Infine:
l’affermazione del metodo comunitario e del rafforzamento delle istituzioni
rappresentative, al fine di costruire una democrazia su scala europea che
segni la fine della prevalenza del metodo intergovernativo praticato dai
governi di destra. In poche pagine, una direzione indicata in modo tutt’altro
che generico o inadeguato alla sfida del momento. Un progetto che, senza
chiedere ai partiti che lo sostengono di rinunciare alla propria specificità
culturale, alle proprie storie, ai tratti caratterizzanti la propria
esperienza nazionale, individuando chiaramente quale propri riferimenti
l’Europa, la giustizia sociale, il lavoro, la democrazia, si presta a definire
l’identità di una forza progressista europea.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


