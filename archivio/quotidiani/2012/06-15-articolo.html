<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - La debolezza della Germania</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href=".//">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href=".//chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>La debolezza della Germania<br>
    <div id="data-articolo">
	
	<em>l'Unità</em>,
        15 Giugno 2012
      
    </div></h1>
  <div class="post-content">
  <p>Angela Merkel ci ricorda che la forza della Germania non è
infinita. Affermazione vera, ma anche rivelatrice di una visione non corretta
del problema. Immaginare la crisi europea come la somma di tante crisi
nazionali, la cui soluzione richiederebbe accesso alla cassaforte tedesca,
significa infatti non comprendere la vera natura del problema. Per affrontare
adeguatamente la crisi occorre innanzitutto riconoscerne la natura europea, e
abbandonare una certa visione che contrappone buoni e cattivi, forti e deboli.</p>

<p>La crisi è europea innanzitutto perché l’architettura dell’unione monetaria è
una delle ragioni per cui si fatica a trovare una soluzione tramite cure
nazionali. Se fino al 2008 l’unione monetaria poteva apparire un geniale
compromesso, capace di garantire la certezza nei rapporti commerciali e la
mobilità (soprattutto dei capitali) senza una rinuncia a politiche fiscali e
sistemi bancari nazionali, la crisi ha messo in luce la debolezza di tale
costruzione. Di fronte alla crisi di fiducia, i singoli Stati dell’unione si
trovano privi degli strumenti di cui dispone uno Stato dotato della propria
moneta e al tempo stesso di quelli di cui potrebbero disporre se fossero parte
di una vera federazione. Se i capitali fuggono dal Regno Unito si determina un
automatico deprezzamento della valuta che ristabilisce condizioni di
competitività, e la possibilità teorica della banca centrale britannica di
stampare moneta rappresenta una formidabile garanzia rispetto al rischio di
rifinanziamento del debito pubblico. È per questo che il Regno Unito gode di
condizioni di credito vicine a quelle tedesche pur avendo condizioni di
finanza pubblica peggiori di quelle spagnole. Se una crisi colpisce la
California, la presenza di un bilancio federale funge da ammortizzatore e la
garanzia federale per le banche californiane frena la fuga di capitali dallo
Stato. Gli Stati europei sono in una sorta di limbo, una situazione che può
risolversi solo procedendo nell’integrazione oppure tornare bruscamente
indietro (non solo rispetto alla moneta unica, ma a buona parte del processo
di integrazione del dopoguerra). E se il ritorno alle monete nazionali ha dei
costi che chi lo propone sottovaluta in modo drammatico, la prospettiva
dell’integrazione incontra anch’essa enormi resistenze, soprattutto nei paesi
del Nord Europa.</p>

<p>Vero è che un’unione fiscale e politica non è qualcosa che si può improvvisare
nei tempi che sarebbero richiesti dalla soluzione della crisi. Ma
nell’immediato basterebbe probabilmente qualcosa di molto più semplice: una
chiara affermazione della volontà di far sopravvivere l’euro a qualunque
costo, accompagnata da azioni conseguenti, irreversibili e decisive. Il dubbio
degli investitori non riguarda più infatti tanto la tenuta delle finanze dei
singoli Stati quanto la sopravvivenza dell’euro. Chi mette in salvo i propri
capitali fuggendo dalle banche e dai titoli di Stato dei Paesi periferici sta
assicurandosi rispetto alla possibilità che l’euro possa saltare. Che si
ricorra agli eurobond o ad interventi della Bce è secondario rispetto alla
necessità di dare un segnale adeguato.</p>

<p>Dire che tra i Paesi europei oggi manca la solidarietà è forse banale. Ma non
si tratta di appellarsi a buoni sentimenti o altruismo. Allo scopo basterebbe
la solidarietà che nasce dal riconoscimento dell’unione monetaria come
contesto ricco certo di opportunità ma allo stesso tempo tale da esporre i
singoli Paesi a rischi di fronte ai quali sono disarmati. Tutte le istituzioni
di tipo mutualistico non sono in fondo che forme di socializzazione del
rischio, che nascono dal riconoscimento del vantaggio che viene dal garantirsi
assicurazione reciproca in modo solidale.</p>

<p>Dunque, alla signora Merkel e alla Germania dovremmo chiedere non tanto o non
solo di mettere a disposizione la propria innegabile forza, quanto di
ammettere, anche nei confronti dell’opinione pubblica tedesca, la propria non
autosufficienza. Di riconoscere che c’è una debolezza europea che è anche
debolezza tedesca, di renderla esplicita assumendosi parte del rischio
comune. Ciò indebolirà la Germania? Probabilmente sì, ma in un certo senso è
proprio qui il punto: finché non sarà chiaro che un ulteriore aggravarsi della
crisi è un rischio enorme per tutti, Germania compresa, sarà razionale
scommettere contro l’euro, e questo ci porterà sempre più vicini al punto di
non ritorno.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


