<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Crisi, perché bisogna allentare la stretta</title>
    <link rel="stylesheet" href="/stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="/favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Crisi, perché bisogna allentare la stretta<br>
    <div id="data-articolo">
	
	<em>l'Unità</em>,
        9 Giugno 2012
      
    </div></h1>
  <div class="post-content">
  <p>Raggiungimento del pareggio di bilancio nei tempi previsti vuol dire più
imposte e meno spesa pubblica. Non che i tagli alla spesa siano meno reali, ma
le conseguenze sono forse meno visibili nell’immediato; il contribuente alle
prese con il primo versamento dell’Imu ha invece una misura diretta di alcuni
degli effetti delle manovre di risanamento dei mesi scorsi. Fin
dall’introduzione dell’Imu ad opera del ministro Tremonti era ben chiaro che
ciò che veniva propagandata come semplificazione nascondeva un sistema
piuttosto farraginoso, poco organico e non privo di elementi di criticità. Il
governo Monti, dovendo intervenire con rapidità, decise di anticipare
l’introduzione dell’imposta di due anni, senza rivederne l’impianto e
limitandosi ad aggiungere alla base imponibile le abitazioni principali. In
presenza di pesanti tagli nei trasferimenti agli enti locali, lo spazio di
riacquistata autonomia offerto dall’Imu è stato comprensibilmente utilizzato
dai Comuni per far fronte alla sofferenza dei bilanci.</p>

<p>Le tabelle del ministero mostrano che il peso dell’imposta sulle abitazioni
principali è in media analogo a quello della vecchia Ici (pagano qualcosa di
più le abitazioni con rendita più alta, di meno quelle più piccole). Esso è
tuttavia decisamente superiore per seconde case e per immobili ad uso non
abitativo, come i fondi commerciali. Niente di male in linea di principio
sotto il profilo equitativo. Sappiamo che la distribuzione del patrimonio
immobiliare è più concentrata del reddito, dunque l’imposizione immobiliare
aumenta la progressività del sistema. L’imposta immobiliare è peraltro
considerata una di quelle più “efficienti”, ovvero con minore impatto
distorsivo sull’attività economica.</p>

<p>Questo in astratto. Nel concreto, se il riferimento alle rendite catastali,
ormai obsolete, poteva risultare tollerabile con un più basso livello di
imposizione, in presenza di aliquote ben più elevate finisce per dar luogo a
situazioni di vera e propria iniquità. Il governo ha promesso l’avvio della
revisione degli estimi, ma nell’immediato il problema resta. In secondo luogo
la modalità di versamento, senza un’indicazione analitica che consenta un
diretto riscontro con i dati catastali, fa pensare che il controllo della
correttezza difficilmente sarà effettuato in modo sistematico, con buona pace
della semplicità di accertamento, uno dei supposti vantaggi della tassazione
immobiliare.</p>

<p>Il nervosismo suscitato dalle scadenze Imu rischia tuttavia di essere solo un
assaggio di quello che potrebbe avvenire se dovesse aver luogo l’aumento
dell’Iva previsto per fine estate. Dopo l’incremento dal 20 al 21% intervenuto
lo scorso I gennaio, sembra ormai ineluttabile un ulteriore aumento che
porterebbe, in meno di un anno, l’aliquota ordinaria dal 20 al 23% (quella
agevolata dal 10 al 12%). Si tratterebbe di un ulteriore colpo all’attività
economica, con effetti sostanzialmente analoghi a quello di un aumento della
tassazione sul reddito, che colpirebbe in modo particolarmente pesante
nell’immediato chi consuma una quota maggiore del proprio reddito (cioè i
redditi più bassi) e chi ha un reddito non protetto dall’inflazione.  C’è modo
di evitare tale esito? Qui torniamo al punto di partenza: gli obiettivi di
consolidamento fiscale, fissati dal governo Berlusconi e ribaditi dal governo
in carica, nell’aspettativa che un rapido raggiungimento del pareggio di
bilancio avrebbe ristabilito la fiducia dei mercati, determinando una
riduzione del costo del credito (e degli oneri del debito pubblico) e quindi
rilanciando la crescita. Un’attesa che purtroppo, ad oggi, non sembra
materializzarsi. È ormai chiaro che la soluzione della crisi dell’eurozona non
verrà dalla diligenza con cui i governi mettono in pratica la cura di
austerità. Si sta verificando invece quanto era più realisticamente
prevedibile: una contrazione dell’attività economica che in parte finisce per
vanificare lo stesso sforzo di risanamento, oltre che di provocare danni in
parte irreversibili al tessuto produttivo. Se non basta il consolidamento
fiscale per rimetterci su una strada di crescita, se riavviare la crescita
richiede risorse, occorre allentare la stretta in atto. Chi ha consapevolezza
della situazione si è già reso conto che ci sono solo due possibilità: la
prima è agire sul costo del debito pubblico (e del credito) con interventi
risolutivi a livello europeo; la seconda, qualora la prima non prendesse corpo
in tempi rapidi, è rivedere gli obiettivi fiscali fissati, riconoscendo che
erano basati su premesse troppo ottimistiche.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


