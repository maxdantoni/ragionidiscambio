<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Non giocare sulla spesa</title>
    <base href="./">
    <link rel="stylesheet" href="/ragionidiscambio/stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/ragionidiscambio/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/ragionidiscambio/archivio/quotidiani/">Articoli su quotidiani</a></li>
	    
            <li><a href="/ragionidiscambio/archivio/interviste/">Interviste</a></li>
	    
            <li><a href="/ragionidiscambio/archivio/riviste/">Articoli su riviste</a></li>
	    
            <li><a href="/ragionidiscambio/archivio/interventi/">Interventi</a></li>
	    
            <li><a href="/ragionidiscambio/archivio/video/">Video</a></li>
	    
	</ul></li>

	<li><a href="/ragionidiscambio/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Non giocare sulla spesa<br>
    <div id="data-articolo">
	
	<em>l'Unità</em>,
        30 Aprile 2012
      
    </div></h1>
  <div class="post-content">
  <p>È stato detto che nell’attuale situazione dell’economia europea tagli alla
spesa pubblica avrebbero effetti meno recessivi di aumenti delle imposte. È
un’affermazione sorprendente. Infatti, una riduzione della spesa pubblica si
traduce integralmente (con effetti moltiplicativi) in una riduzione del
livello di attività economica, mentre un aumento delle imposte (specie se a
vantaggio dei redditi più elevati) viene in parte assorbita da una riduzione
dei risparmi dei contribuenti e ha quindi un minore effetto depressivo sulla
spesa corrente. È un meccanismo ben illustrato nei testi di economia, anche
quelli introduttivi, ove si spiega che un’espansione del bilancio «in
pareggio», ovvero un aumento di spesa effettuata senza generare deficit, può
essere un efficace strumento di stimolo in presenza di elevata disoccupazione
e di scarsa efficacia della politica monetaria. Ovvero nella situazione
attuale.</p>

<p>C’è poco da fare: il dibattito di politica economica resta condizionato dalla
convinzione che la crescita passi per una riduzione della spesa
pubblica. L’assunto di fondo è che, essendo la spesa pubblica immancabilmente
meno efficiente della spesa privata, un euro di minori imposte in mano ai
contribuenti sia comunque meglio di un euro sotto forma di servizi erogati al
prezzo di sprechi e inefficienze. Si potrebbe anche essere d’accordo sugli
sprechi, ma resta il fatto che, anche lasciando da parte ovvie considerazioni
di equità, lo Stato non può non farsi carico di quei beni e servizi che, per
loro natura, il mercato da solo non fornirebbe. Molti di questi beni sono
ingredienti fondamentali per riattivare la crescita e incoraggiare gli stessi
investimenti privati: la realizzazione di opere infrastrutturali, la ricerca
(specie quella di base), un’efficiente amministrazione della giustizia (cioè
capace di dare certezza nell’applicazione delle sanzioni e nell’esigibilità
dei contratti), per fare solo degli esempi.</p>

<p>Intendiamoci, ben venga l’eliminazione di inefficienze e sprechi, basta non
illudersi che ciò che costa di meno sia sempre più efficiente. Se riduco la
dotazione di benzina razionalizzando il percorso di un mezzo pubblico, è
efficienza, se la riduco al punto che il mezzo pubblico sta fermo in deposito,
avrò ridotto la spesa ma ho anche aggiunto spreco a spreco. Quando si parla di
spending review ci si riferisce in fondo a questo, alla necessità di evitare
interventi all’ingrosso che potrebbero compromettere la funzionalità di un
servizio.</p>

<p>Sarebbe anzi il caso di sdrammatizzare la stessa contrapposizione tra (minori)
spese e (maggiori) imposte, visto che spesso essa nasconde interventi
equivalenti nella sostanza. Un taglio degli assegni familiari o dei farmaci
erogati gratuitamente (riduzione della spesa) non ha forse effetti analoghi ad
una riduzione delle detrazioni per familiari a carico o delle spese sanitarie
(aumento delle imposte)? Tutto vero, si dirà, ma ridurre la spesa non è una
via obbligata quando le imposte sono già troppo alte e non possono essere
ulteriormente aumentate? Imposte più alte disincentivano l’attività economica
e, riducendo il reddito netto a parità di retribuzione lorda, scoraggiano il
lavoro (o magari incentivano l’evasione!). Il male minore sembra essere
tagliare i servizi pubblici, magari introducendo forme di selettività e
compartecipazione a carico dei redditi più alti (vedi ticket sanitari
crescenti in base al reddito) per evitare che la misura risulti troppo
iniqua. Anche qui la differenza è però più apparente che reale. L’introduzione
di forme di accesso selettivo ai servizi pubblici in base al reddito è
equivalente ad un’indiretta tassazione dello stesso, visto che la percezione
di un reddito più elevato si tradurrà in maggiore spesa per ottenere gli
stessi servizi. Stesso disincentivo al lavoro e all’attività economica (e
stesso incentivo all’evasione) di un aumento delle imposte sui redditi più
elevati. Insomma, nessun vantaggio tale da giustificare un abbandono
dell’universalismo.</p>

<p>La conclusione è che rispetto alla spesa pubblica, nonostante l’insistenza di
qualche commentatore, non ci sono scorciatoie o ricette facili. Del resto,
decenni di discussioni accese tra economisti non hanno individuato alcuna
relazione univoca tra dimensione del settore pubblico e crescita. Non c’è la
spesa pubblica cattiva, così come non ci sono le imposte buone. Ci sono semmai
programmi di spesa più o meno efficaci ed efficienti, e imposte più o meno
distorsive ed eque.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


