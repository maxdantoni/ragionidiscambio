<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Perché è nociva l'agenda Alesina-Giavazzi</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href=".//">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href=".//chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Perché è nociva l'agenda Alesina-Giavazzi<br>
    <div id="data-articolo">
	
	<em>l'Unità</em>,
        28 Dicembre 2012
      
    </div></h1>
  <div class="post-content">
  <p>Rispetto all’agenda Monti sono note le riserve espresse da sinistra sui temi
del lavoro dell’equità e dei diritti. Non mancano tuttavia obiezioni di ben
altro segno. È il caso dell’editoriale apparso ieri sul Corriere della sera a
firma Alesina e Giavazzi. I due economisti lamentano un eccesso di timidezza
di Monti sul fronte della riduzione della spesa pubblica e del
ridimensionamento del ruolo dello Stato. La loro tesi è nota: la spesa
pubblica non va razionalizzata, va ridotta in modo significativo. È la
classica tesi dei conservatori americani, per cui la crisi europea sarebbe
l’effetto di un sistema di welfare troppo generoso e la cura un abbandono del
modello sociale europeo. Sfortunatamente Alesina e Giavazzi sviluppano la loro
critica scegliendo gli esempi e gli argomenti sbagliati. Gli esempi sono
quelli di sanità e università, gli argomenti quelli della sostenibilità e
dell’equità.</p>

<p>Come è noto, nella quasi totalità dei Paesi sviluppati la sanità è finanziata
prevalentemente con risorse pubbliche (imposte e contributi) e l’accesso è
universale, cioè garantito a tutti i cittadini indipendentemente dalla
capacità di pagare. La soluzione del finanziamento pubblico è ritenuta
superiore in quanto consente un maggiore controllo della crescita della spesa
e impedisce forme di segmentazione tipiche dei mercati assicurativi privati. I
vantaggi del pubblico sono ovvi nel confronto con la principale eccezione a
tale soluzione, cioè il sistema americano, che è di gran lunga il più costoso,
il meno equo e il meno efficiente nella copertura dei rischi.</p>

<p>Alesina e Giavazzi non arrivano a suggerire l’adozione del sistema
privatistico di tipo americano. Essi tuttavia propugnano l’introduzione di
forme di selettività nell’accesso alle cure. Non è equo né ragionevole, essi
argomentano, che ricchi e poveri abbiano accesso gratuito ai servizi. Non
sarebbe preferibile abbassare le imposte e far pagare i ricchi per i servizi?
Le poche risorse disponibili potrebbero essere concentrate per fornire servizi
gratuiti ai non abbienti. Un argomento che non manca di attrattiva, ma che
tuttavia non convince. Si potrebbe infatti semplicemente ribaltare
l’argomento: quale è il vantaggio per un individuo con reddito medio-alto di
pagare meno imposte se il maggiore reddito disponibile deve essere speso
pagando le cure di tasca propria o sottoscrivendo una costosa polizza privata?</p>

<p>È inoltre difficile immaginare che, una volta spinto a pagarsi le cure di
tasca propria, tale individuo sarà favorevole a finanziare ulteriormente il
servizio pubblico di cui solo gli individui a reddito più basso traggono
beneficio. È dunque probabile che nel tempo il risultato sarà una riduzione
delle risorse destinate alla sanità pubblica, che diventerà sempre più la
sanità «dei poveri», mentre i ricchi si rivolgeranno alla costosa ma
qualitativamente migliore sanità privata. Gli studiosi parlano di «paradosso
della redistribuzione»: concentrare le risorse in modo mirato sui meno
abbienti, una strategia in apparenza ispirata a principi di equità, finisce
sistematicamente per produrre esiti meno egualitari e meno redistributivi. È
per questo che i sistemi di welfare dell’Europa continentale, a differenza di
quelli anglo-sassoni, tengono duro sui principi di universalismo e utilizzano
con grande cautela lo strumento della selettività.</p>

<p>Un discorso analogo vale per l’altro esempio citato da Alesina e Giavazzi,
quello dell’università: siccome all’università pubblica vanno comunque i
giovani delle famiglie a reddito medio-alto, il finanziamento a carico della
collettività intera configura una sorta di redistribuzione al contrario. La
soluzione? Il modello dell’università Bocconi, che potendo contare (oltre che
sui trasferimenti pubblici) su rette elevate, fornisce agli studenti un
servizio di qualità e figura molto bene nelle classifiche
internazionali. L’esempio scelto è ancora una volta infelice e ha il sapore
della beffa, visto che i tagli all’università pubblica degli ultimi anni hanno
già fatto molto per favorire il processo di cui dicevamo a proposito della
sanità: chi se lo può permettere manda i figli all’università privata (o
all’estero); gli altri si arrangiano con quello che passa il magro bilancio
pubblico.</p>

<p>Non sappiamo se e quanto il presidente Monti si mostrerà sensibile ai
suggerimenti dei due economisti. Quell’impostazione non gli deve essere del
tutto estranea, vista che non è molto diversa da quella dell’editoriale
dell’Economist da lui citato nella conferenza stampa di domenica. Ma l’agenda
Monti non è l’agenda Alesina-Giavazzi, e questo, nella prospettiva di una
collaborazione con il centrosinistra, è già un buon punto di partenza.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


