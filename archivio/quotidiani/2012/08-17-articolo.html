<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - I democratici e la conversione degli opinionisti</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>I democratici e la conversione degli opinionisti<br>
    <div id="data-articolo">
	
	<em>l'Unità</em>,
        17 Agosto 2012
      
    </div></h1>
  <div class="post-content">
  <p>Importanti editoriali e commenti hanno avallato nei giorni scorsi la tesi di
una svolta nella linea di politica economica del Pd. Secondo questa
interpretazione, il segretario e alcuni tra i massimi dirigenti del partito,
espressione di una linea spesso considerata troppo sbilanciata a sinistra,
avrebbero finalmente sposato una posizione più responsabile. Questa
consisterebbe in un sostegno deciso all’euro e al progetto europeo di unione
politica e federale. Ecco quindi il plauso alla “conversione” del responsabile
economico del partito, Stefano Fassina, la cui posizione, recentemente
illustrata in una lunga intervista al Foglio, Eugenio Scalfari descrive
addirittura come un misto tra il programma della Merkel e quello di Monti.</p>

<p>Da osservatore e partecipante attivo nel dibattito, non posso non rilevare
quanto tale ricostruzione strida con pronunciamenti e analisi dell’ultimo anno
e mezzo. Fanno fede in particolare i corposi documenti varati in occasione dei
Programmi nazionali di riforma del 2011 e del 2012, in cui l’analisi della
crisi europea e l’indicazione delle possibili soluzioni è molto limpida. Mi
riferisco ad esempio all’identificazione della crisi come europea prima che
nazionale, originata dagli squilibri nei movimenti di capitale prima che da
irresponsabilità fiscale. E quindi alla necessità di intervenire ridisegnando
l’architettura dell’eurozona, e di distribuire il peso del riequilibrio tra
creditori e debitori, utilizzando in modo più flessibile la politica monetaria
e trovando strumenti per correggere i divari di competitività. Era ben chiaro
insomma fin da subito che dalla situazione attuale si poteva uscire solo in
avanti sulla strada dell’integrazione europea e della cessione di
sovranità. Stupisce dunque la sorpresa di fronte alla riconferma di tale linea
marcatamente europeista nelle scorse settimane. Un europeismo che peraltro non
esclude una critica alle politiche troppo spesso avallate anche in sede
europea, dall’austerità, di cui si denuncia il carattere autodistruttivo,
all’insistenza sulle “politiche strutturali” di deregolamentazione del mercato
del lavoro.</p>

<p>La questione della «conversione» è del resto parente stretta di quella,
altrettanto oziosa, della «continuità» del progetto del Pd rispetto alla
cosiddetta agenda Monti. In questo caso c’è l’ambiguità aggiuntiva determinata
dal fatto che la linea del governo sembra essersi modificata proprio nel
rapporto con l’Europa. Se in una prima fase era stato lanciato un chiaro
messaggio di adesione alle politiche dettate a Bruxelles e Francoforte,
autorizzando un’identificazione del programma di governo con quello della
famigerata lettera della Bce, è seguito un progressivo smarcamento dalla linea
tedesca, fino ad arrivare al duro confronto del recente vertice di fine
giugno. Questo “secondo Monti”, ben più critico sullo scacchiere europeo con
l’impostazione del governo Merkel, si muove senz’altro su una linea coerente
con quella del Pd (e ormai di quasi tutti gli addetti ai lavori). Era il
“primo Monti”, quello delle riforme strutturali e dello scontro coi sindacati,
la condizione per un “secondo Monti”, capace di contrattare da pari a pari con
i partner? Può darsi. Ed era tale evoluzione nelle intenzioni iniziali oppure
è il risultato di una progressiva presa di coscienza dell’inefficacia delle
politiche adottate? Lasciamo la risposta agli appassionati del genere.</p>

<p>A chi si diletta di conversioni e continuità consigliamo invece di non
fermarsi alle indicazioni sulla linea di azione nello scenario più
favorevole. Nessun leader responsabile potrebbe abbandonare, almeno finché
l’attuale equilibrio regge, la prospettiva dell’integrazione politica e
fiscale e della contrattazione “soft” con i partner. La vera domanda riguarda
semmai gli scenari subordinati; qual è il piano B nel caso in cui la
situazione dovesse precipitare? Quali interessi sarebbero sacrificati e quali
salvati a ogni costo nel caso in cui dovesse verificarsi l’imprevisto? Dubito
che Monti o qualsiasi altro leader sarebbe in condizione di rispondere a
questa domanda oggi. Tuttavia, se una situazione del genere dovesse
realizzarsi, ci sono molte buone ragioni (di cultura democratica, ma anche di
natura economica) per augurarsi che al timone si trovi allora un buon
politico, consapevole dell’impatto delle sue scelte sulla società, rispetto al
migliore e più rispettato dei tecnici.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


