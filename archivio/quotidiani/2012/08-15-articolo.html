<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Ma non possiamo rassegnarci a un destino di subfornitori</title>
    <link rel="stylesheet" href="./stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="./favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Ma non possiamo rassegnarci a un destino di subfornitori<br>
    <div id="data-articolo">
	
	<em>l'Unità</em>,
        15 Agosto 2012
      
    </div></h1>
  <div class="post-content">
  <p>L’attenzione all’emergenza non dovrebbe farci dimenticare che la crisi in
corso ha fatto deflagrare una situazione di debolezza che precede l’adozione
dell’euro. L’economia italiana cresce poco da almeno due decenni, per effetto
di una modesta dinamica della produttività. A tale esito concorrono diverse
debolezze. Come la specializzazione nella produzione di beni a basso contenuto
tecnologico e di capitale, sui quali è più forte la concorrenza dei Paesi
emergenti. Come una dimensione produttiva inadeguata a reggere la concorrenza
in termini di innovazione e penetrazione sui mercati globali. Come una
pubblica amministrazione che spesso è più un freno che una risorsa. Questa
situazione è in buona parte il risultato delle scelte (o mancate scelte) dei
decenni scorsi.</p>

<p>Nel ventennio che abbiamo alle spalle non sono mancate le riforme. Il sistema
pensionistico, l’introduzione di forme contrattuali flessibili nel mercato del
lavoro, privatizzazioni di straordinaria ampiezza e intensità. E ancora: la
riforma della governance societaria e i processi di concentrazione del sistema
bancario. Scelte che tuttavia non hanno ottenuto i risultati sperati, e anzi
in più di un caso hanno prodotto effetti indesiderati. Così, la
privatizzazione dei servizi di pubblica utilità, creando posizioni di rendita,
ha finito per distrarre importanti gruppi industriali da obiettivi più
ambiziosi e opportuni per il Paese. La liquidazione delle partecipazioni
statali, ormai in crisi, è avvenuta senza che altri soggetti ne prendessero il
posto quanto a capacità di iniziativa strategica. La deregolamentazione del
mercato del lavoro ha incoraggiato una concorrenza basata sul taglio dei costi
del lavoro invece che sull’innovazione. E così via.</p>

<p>Non è stato insomma l’impulso riformista a mancare, ma semmai la capacità di
proporre un disegno coerente e in linea con la realtà produttiva e
istituzionale del Paese. Ha certamente influito, sul piano culturale, il
prevalere dell’idea di un unico modello vincente, identificato con il
capitalismo anglosassone. L’enfasi sulla competizione come meccanismo
prevalente di regolazione sociale ha messo in ombra la necessità di
istituzioni capaci di coordinare investimenti e scelte strategiche, chiave del
successo di altri modelli di capitalismo a noi più affini, come quello
tedesco. Il sistema produttivo italiano era riuscito, in un suo modo
particolare, prima con la presenza pubblica nei settori strategici, poi con la
soluzione originale dei distretti, a mantenere alcuni punti di forza. Tali
soluzioni “coordinate”, non più funzionali, non sono state rimpiazzate da
altre più adeguate. Un’analisi dell’insuccesso di quella stagione dovrebbe
essere il punto di partenza di ogni sforzo riformista.</p>

<p>Non manca chi suggerisce di andare fino in fondo con ricette di stampo
neoliberale: le carenze nella formazione di capitale umano, nella capacità di
innovazione, nella qualità di molti servizi affidati al pubblico verrebbero
superate con il ricorso a dosi massicce di concorrenza e con un arretramento
del pubblico, cui si attribuisce la responsabilità per buona parte dei mali
del Paese. I difetti del sistema di welfare sarebbero risolti alla radice con
un ridimensionamento dello stesso in direzione di soluzioni
privatistiche. Lasciare fare al mercato, lasciare che sia la selezione
concorrenziale a determinare gli obiettivi, a decidere ciò che va salvato. È
una visione che vede in fondo con favore un vincolo esterno europeo capace di
indurre tagli drastici e impopolari.</p>

<p>In un sistema di capitalismo debole e frammentato come quello italiano, il
rischio è tuttavia che una politica di laissez-faire e di deregolamentazione
possa relegarci al ruolo periferico di sub-fornitori a basso costo delle
economie più forti, o di spostare all’estero il centro di controllo del nostro
sistema produttivo. C’è spazio per una ricetta alternativa, che non sia la
nostalgica e irrealistica riproposizione di soluzioni buone per un’Italia che
non c’è più da trent’anni? Si tratta di immaginare un nuovo ruolo di indirizzo
e, ove occorre, di supplenza del soggetto pubblico. Ad esempio nel sostegno
all’innovazione, facendo da catalizzatore a investimenti o favorendo forme di
condivisione della proprietà intellettuale, o incoraggiando la cooperazione
tra imprese e fornendo servizi che ne aiutino la penetrazione nei mercati
esteri. Una rinnovata politica industriale: non dirigista, ma nemmeno vittima
di anacronistici tabù sul ruolo dell’intervento pubblico.</p>


  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


