<!DOCTYPE HTML>
<html lang="it">


  <head>
    <meta charset="utf-8">
    <meta name='viewport' content='width=device-width,initial-scale=1.0,minimum-scale=1.0,maximum-scale=1.0'/>
    <title>ragioni di scambio - Il rapporto parla di diseguaglianze, è questa la novità</title>
    <link rel="stylesheet" href="/stylesheet.css">

    <!-- cookies http://www.primebox.co.uk/projects/jquery-cookiebar/ -->
    <link rel="shortcut icon" type="image/png" href="/favicon.png"/>
    <link rel="shortcut icon" type="image/png" href="http://www.ragionidiscambio.it/favicon.png"/>
    <link rel="stylesheet" type="text/css" href="/jquery.cookiebar.css" />
    <script type="text/javascript" src="/scripts/jquery-3.1.1.min.js"></script>
    <script type="text/javascript" src="/scripts/jquery.cookiebar.js"></script>
    <script type="text/javascript">
      $(document).ready(function(){
      $.cookieBar({
      fixed: true, acceptOnScroll: 200, acceptText: 'Accetto',
      policyText: 'Informazioni', policyURL: '/privacy-policy.html',policyButton: true,
      message: 'Il presente sito fa uso di cookie. La prosecuzione della navigazione implica accettazione dei cookie.',
      });
      });
    </script>
    
    
  </head>

  
<body>
  <!-- header -->
  <div id="header">
   <div id="titolo">ragioni di scambio</div>
   <nav id="menu-container"><div id="menu">
   <!-- navigation.html contents -->


<ul id="menu">

	<li><a href="/">Il blog</a>           
	  </li>

	<li>
        <span class="active">Archivio</span>           
	  <ul>
	    
            <li><a href="/archivio/quotidiani/">Articoli su quotidiani</a></li>
	    
            <li><a href="/archivio/interviste/">Interviste</a></li>
	    
            <li><a href="/archivio/riviste/">Articoli su riviste</a></li>
	    
            <li><a href="/archivio/interventi/">Interventi</a></li>
	    
            <li><a href="/archivio/video/">Video</a></li>
	    
	</ul></li>

	<li><a href="/chi-sono/">Chi sono</a>           
	  </li>

</ul>

    </div></nav>
 </div>
 <!-- end "header" -->

<!-- wrapper -->
<div id="wrapper">

<!-- main -->
<div id="main"> 

<div class='post'>
  <h1>Il rapporto parla di diseguaglianze, è questa la novità<br>
    <div id="data-articolo">
	
	<em>l'Unità</em>,
        25 Febbraio 2012
      
    </div></h1>
  <div class="post-content">
  <p>C’è da prevedere che susciterà interesse e dibattito il rapporto dell’Ocse
sulla crescita, reso pubblico ieri. I rapporti Ocse rappresentano da sempre
per chi si occupa di economia una ricca fonte di informazioni, dati,
statistiche, che costituiscono la base per larga parte delle ricerche di
centri studi, istituzioni accademiche, enti governativi, e questo non fa
eccezione.</p>

<p>Il rapporto fa il punto sulle cosiddette riforme strutturali attuate nei Paesi
membri (i Paesi più economicamente sviluppati) e nelle principali economie
emergenti a partire dalla crisi finanziaria, monitorandone lo stato di
realizzazione e avanzando suggerimenti e indicazioni. Come è noto, le riforme
strutturali sono quegli interventi «dal lato offerta», ovvero riguardanti le
regole di funzionamento dei mercati e le dotazioni di fattori produttivi, la
cui realizzazione si ritiene possa aumentare l’efficienza dell’economia e
generare una crescita duratura nel medio-lungo periodo. Vengono prese in
considerazioni in particolare le politiche di riforma del sistema fiscale; le
riforme nel campo del welfare e della protezione nel mercato del lavoro
(inclusa la regolazione di licenziamenti e le cosiddette politiche attive del
lavoro); le politiche miranti ad aumentare la competitività nei mercati dei
prodotti e le riforme della Pubblica amministrazione.</p>

<p>Il rapporto registra, senza che questo desti sorpresa, un’accelerazione
dell’azione di riforma nel periodo successivo alla crisi, specialmente nelle
economie più deboli e quelle più duramente colpite. Per quanto riguarda
l’Italia, vengono indicati i progressi fatti rispetto alle raccomandazioni
avanzate nei rapporti precedenti (la «serie» è stata avviata nel 2005). Si
elencano dunque i principali interventi del governo in corso (e in alcuni casi
del precedente) in tema di riduzione delle barriere regolatorie (commercio al
dettaglio e professioni), nel settore dell’istruzione universitaria (riforma
della governance degli atenei), in campo fiscale; visto che i passaggi
parlamentari non sono conclusi, c’è da augurarsi che non sia smentito
l’ottimismo insito nella scelta di elencare alcuni di questi provvedimenti tra
le azioni già intraprese.</p>

<p>D’altra parte c’è da scommettere che verrà evidenziata per fini di dibattito
politico interno l’inclusione, tra le priorità chiave da perseguire, della
privatizzazione dei servizi locali (il rapporto lamenta lo stop nella
privatizzazione dei servizi idrici), della riduzione delle protezioni del
lavoro a tempo indeterminato, dell’aumento delle diseguaglianze salariali da
ottenersi attraverso un maggiore decentramento della
contrattazione. Indicazioni di questo genere non sono certo una novità per chi
ha letto analoghi rapporti negli anni passati. Né ci si può aspettare che in
un rapporto di questo genere l’Ocse si discosti da quello che è stato il
consenso prevalente per due decenni sulle virtù di privatizzazioni e
flessibilità del lavoro. Con quali cautele debbano essere presi i suggerimenti
frutto di quel consenso è noto, visto che la stessa Ocse ancora nel 2010 era
tra coloro che chiedevano a gran voce per l’Europa austerità fiscale e
politiche monetarie restrittive.</p>

<p>Ci auguriamo dunque che le raccomandazioni vengano poste dai commentatori
nella giusta prospettiva, tenendo conto ad esempio che si tratta di
conclusioni basate su indicatori statistici sviluppati per l’analisi comparata
di un insieme ampio di Paesi, che hanno un grado di dettaglio necessariamente
limitato. Per capirci, sarebbe una forzatura pretendere di trarre da questo
rapporto conclusioni decisive su come debba essere migliorato
l’articolo 18. Suscita semmai interesse un paio di passaggi che testimoniano
l’attenzione dei ricercatori dell’Ocse alla particolare fase economica. Si
cerca di rispondere ad esempio alla preoccupazione che le riforme discusse
possano avere effetti recessivi nel breve periodo. A questo proposito il
rapporto, pur fornendo evidenza empirica a sostegno di un cauto ottimismo,
sottolinea che alcuni interventi, in particolare quelli relative alla
riduzione della protezione del lavoro, sembrano portare benefici modesti nelle
fasi in cui l’economia è depressa, e questo «suggerisce che tali riforme
dovrebbero probabilmente attendere un miglioramento della situazione
economica». Pari apprezzamento merita l’attenzione che il rapporto dedica al
tema della diseguaglianza: un intero capitolo si occupa di questo tema che
fortunatamente sembra aver riconquistato, dopo anni di oblio, un posto
centrale nelle analisi di politica economica.</p>

  </div>
</div>
</div>
<!-- end main -->

<!-- image -->
<!-- se 'image: testata' utilizza l'immagine assegnata in _data/image_default.yml -->
<div id="image" class="sidebar">
  
    
    <img id="main-image" src="/images/lUnita.jpg" width=300>

  
 </div>
<!-- end image -->



<!-- twitter -->
<!-- NASCOSTO dal 11/2/24
 <div id="twitter" class="sidebar">
     <h2>I tweet di Massimo D'Antoni</h2>
     <div id="twitter-timeline">
     <a class="twitter-timeline"  href="https://twitter.com/maxdantoni" data-widget-id="512002432230907904" data-chrome="noheader nofooter">Tweet di @maxdantoni</a>
            <script>!function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+"://platform.twitter.com/widgets.js";fjs.parentNode.insertBefore(js,fjs);}}(document,"script","twitter-wjs");</script>
<a href="http://twitter.com/maxdantoni" class="twitter-follow-button" data-show-count="false">Segui @maxdantoni</a></div>
     <div>...anche su <a rel="me" href="https://mastodon.uno/@maxdantoni"><b>Mastodon</b></a>
 	    </div>

 </div>
 -->
<!-- end twitter -->


 
</div>
<!-- end wrapper -->
</body>
</html>


